<!DOCTYPE html>
<html>
<head>
<title></title>
<meta charset="utf-8">
<link rel="stylesheet" type="text/css" href="../../../../../style.css">
</head>
<body>
<header>
<p class="collection"><a data-uid="pli-tv-bu-vb-np23:0.1"><i>Theravāda Vinaya</i> <b>Theravāda Collection on Monastic Law</b></a></p>
<p class="division"><a data-uid="pli-tv-bu-vb-np23:0.2"><i>Mahāvibhaṅga</i> <b>The monks’ rules and their analysis</b></a></p>
<p class="kanda"><a data-uid="pli-tv-bu-vb-np23:0.3"><i>Nissaggiyakaṇḍa</i> <b>The chapter on relinquishment</b></a></p>
<p class="vagga"><a data-uid="pli-tv-bu-vb-np23:0.4"><i>Pattavagga</i> <b>The sub-chapter on bowls</b></a></p>
<h1><a data-uid="pli-tv-bu-vb-np23:0.5"><i>23. Bhesajjasikkhāpada</i> <b>23. The training rule on tonics</b></a></h1>
</header>
<section class="vinaya-nidana">
<h2><a data-uid="pli-tv-bu-vb-np23:1.1.0a"><i></i> <b>Origin story</b></a></h2>
<p><a data-uid="pli-tv-bu-vb-np23:1.1.1" data-ref="sc1, pts-cs-bu-np23.1.1, pts-vp-en2.126, ms1V_2307"><i>Tena samayena buddho bhagavā sāvatthiyaṃ viharati jetavane anāthapiṇḍikassa ārāme.</i> <b>At one time the Buddha was staying at Sāvatthī in the Jeta Grove, Anāthapiṇḍika’s Monastery.</b></a> <a data-uid="pli-tv-bu-vb-np23:1.1.2"><i>Tena kho pana samayena āyasmā pilindavaccho rājagahe pabbhāraṃ sodhāpeti leṇaṃ kattukāmo.</i> <b>At that time Venerable Pilindavaccha, wanting to build a shelter, was having a hillside cleared near Rājagaha.</b></a> <a data-uid="pli-tv-bu-vb-np23:1.1.3"><i>Atha kho rājā māgadho seniyo bimbisāro yenāyasmā pilindavaccho tenupasaṅkami; upasaṅkamitvā āyasmantaṃ pilindavacchaṃ abhivādetvā ekamantaṃ nisīdi. Ekamantaṃ nisinno kho rājā māgadho seniyo bimbisāro āyasmantaṃ pilindavacchaṃ etadavoca—“kiṃ, bhante, thero kārāpetī”ti?</i> <b>On that occasion King Seniya Bimbisāra of Magadha went to Pilindavaccha, bowed, sat down, and said, “Venerable, what are you having made?”</b></a></p>
<p><a data-uid="pli-tv-bu-vb-np23:1.1.7"><i>“Pabbhāraṃ, mahārāja, sodhāpemi leṇaṃ kattukāmo”ti.</i> <b>“I’m clearing the hillside, great king, because I want to build a shelter.”</b></a></p>
<p><a data-uid="pli-tv-bu-vb-np23:1.1.8"><i>“Attho, bhante, ayyassa ārāmikenā”ti?</i> <b>“Do you need a monastery worker?”</b></a></p>
<p><a data-uid="pli-tv-bu-vb-np23:1.1.9"><i>“Na kho, mahārāja, bhagavatā ārāmiko anuññāto”ti.</i> <b>“The Master hasn’t allowed monastery workers.”</b></a></p>
<p><a data-uid="pli-tv-bu-vb-np23:1.1.10"><i>“Tena hi, bhante, bhagavantaṃ paṭipucchitvā mama āroceyyāthā”ti.</i> <b>“Well then, Venerable, please ask the Master and tell me the outcome.”</b></a></p>
<p><a data-uid="pli-tv-bu-vb-np23:1.1.11"><i>“Evaṃ, mahārājā”ti kho āyasmā pilindavaccho rañño māgadhassa seniyassa bimbisārassa paccassosi.</i> <b>“Yes, great king.”</b></a></p>
<p><a data-uid="pli-tv-bu-vb-np23:1.1.12"><i>Atha kho āyasmā pilindavaccho rājānaṃ māgadhaṃ seniyaṃ bimbisāraṃ dhammiyā kathāya sandassesi samādapesi samuttejesi sampahaṃsesi.</i> <b>And Pilindavaccha instructed, inspired, and gladdened King Bimbisāra with a teaching,</b></a> <a data-uid="pli-tv-bu-vb-np23:1.1.13"><i>Atha kho rājā māgadho seniyo bimbisāro āyasmatā pilindavacchena dhammiyā kathāya sandassito samādapito samuttejito sampahaṃsito uṭṭhāyāsanā āyasmantaṃ pilindavacchaṃ abhivādetvā padakkhiṇaṃ katvā pakkāmi.</i> <b>after which the king rose from his seat, bowed down, circumambulated Pilindavaccha with his right side toward him, and left.</b></a></p>
<p><a data-uid="pli-tv-bu-vb-np23:1.1.14" data-ref="sc2, pts-vp-pli3.249, ms1V_2308"><i>Atha kho āyasmā pilindavaccho bhagavato santike dūtaṃ pāhesi—</i> <b>Soon afterwards Pilindavaccha sent a message to the Master:</b></a> <a data-uid="pli-tv-bu-vb-np23:1.1.15"><i>“rājā, bhante, māgadho seniyo bimbisāro ārāmikaṃ dātukāmo.</i> <b>“Venerable Sir, King Seniya Bimbisāra of Magadha wishes to provide a monastery worker.</b></a> <a data-uid="pli-tv-bu-vb-np23:1.1.16" data-ref="pts-vp-en2.127"><i>Kathaṃ nu kho, bhante, mayā paṭipajjitabban”ti?</i> <b>What should I do?”</b></a> <a data-uid="pli-tv-bu-vb-np23:1.1.17"><i>Atha kho bhagavā etasmiṃ nidāne etasmiṃ pakaraṇe dhammiṃ kathaṃ katvā bhikkhū āmantesi—</i> <b>The Master then gave a teaching and addressed the monks:</b></a></p>
<p class="rule"><a data-uid="pli-tv-bu-vb-np23:1.1.18"><i>“anujānāmi, bhikkhave, ārāmikan”ti.</i> <b>“Monks, I allow monastery workers.”</b></a></p>
<p><a data-uid="pli-tv-bu-vb-np23:1.1.19"><i>Dutiyampi kho rājā māgadho seniyo bimbisāro yenāyasmā pilindavaccho tenupasaṅkami; upasaṅkamitvā āyasmantaṃ pilindavacchaṃ abhivādetvā ekamantaṃ nisīdi. Ekamantaṃ nisinno kho rājā māgadho seniyo bimbisāro āyasmantaṃ pilindavacchaṃ etadavoca—</i> <b>Once again King Bimbisāra went to Pilindavaccha, bowed, sat down, and said,</b></a> <a data-uid="pli-tv-bu-vb-np23:1.1.22"><i>“anuññāto, bhante, bhagavatā ārāmiko”ti?</i> <b>“Venerable, has the Master allowed monastery workers?”</b></a></p>
<p><a data-uid="pli-tv-bu-vb-np23:1.1.23"><i>“Evaṃ, mahārājā”ti.</i> <b>“Yes, great king.”</b></a></p>
<p><a data-uid="pli-tv-bu-vb-np23:1.1.24"><i>“Tena hi, bhante, ayyassa ārāmikaṃ dammī”ti.</i> <b>“Well then, I’ll provide you with a monastery worker.”</b></a></p>
<p><a data-uid="pli-tv-bu-vb-np23:1.1.25"><i>Atha kho rājā māgadho seniyo bimbisāro āyasmato pilindavacchassa ārāmikaṃ paṭissuṇitvā vissaritvā cirena satiṃ paṭilabhitvā aññataraṃ sabbatthakaṃ mahāmattaṃ āmantesi—“yo mayā, bhaṇe, ayyassa ārāmiko paṭissuto, dinno so ārāmiko”ti?</i> <b>But after making this promise, he forgot, and only remembered after a long time. He then addressed the official in charge of all practical affairs, “Listen, has the monastery worker I promised been provided?”</b></a></p>
<p><a data-uid="pli-tv-bu-vb-np23:1.1.27"><i>“Na kho, deva, ayyassa ārāmiko dinno”ti.</i> <b>“No, sir, he hasn’t.”</b></a></p>
<p><a data-uid="pli-tv-bu-vb-np23:1.1.28"><i>“Kīvaciraṃ nu kho, bhaṇe, ito hi taṃ hotī”ti?</i> <b>“How long is it since we made that promise?”</b></a></p>
<p><a data-uid="pli-tv-bu-vb-np23:1.1.29" data-var="gaṇetvā → vigaṇetvā (bj, pts1, mr)"><i>Atha kho so mahāmatto rattiyo gaṇetvā rājānaṃ māgadhaṃ seniyaṃ bimbisāraṃ etadavoca—“pañca, deva, rattisatānī”ti.</i> <b>The official counted the days and said, “It’s five hundred days.”</b></a></p>
<p><a data-uid="pli-tv-bu-vb-np23:1.1.31"><i>“Tena hi, bhaṇe, ayyassa pañca ārāmikasatāni dehī”ti.</i> <b>“Well then, provide him with five hundred monastery workers.”</b></a></p>
<p><a data-uid="pli-tv-bu-vb-np23:1.1.32"><i>“Evaṃ, devā”ti</i> <b>“Yes, sir.”</b></a></p>
<p><a data-uid="pli-tv-bu-vb-np23:1.1.33" data-ref="pts-vp-en2.128," data-var="pādāsi → adāsi (s1-3)"><i>kho so mahāmatto rañño māgadhassa seniyassa bimbisārassa paṭissuṇitvā āyasmato pilindavacchassa pañca ārāmikasatāni pādāsi, pāṭiyekko gāmo nivisi.</i> <b>The official provided Pilindavaccha with five hundred monastery workers and a separate village was established.</b></a> <a data-uid="pli-tv-bu-vb-np23:1.1.34"><i>Ārāmikagāmakotipi naṃ āhaṃsu, pilindagāmakotipi naṃ āhaṃsu.</i> <b>They called it “The Monastery Workers’ Village” and “Pilinda Village.”</b></a></p>
<p><a data-uid="pli-tv-bu-vb-np23:1.2.1" data-ref="sc3, pts-vp-pli3.250, pts-cs-bu-np23.1.2, ms1V_2309"><i>Tena kho pana samayena āyasmā pilindavaccho tasmiṃ gāmake kulūpako hoti.</i> <b>And Pilindavaccha began associating with the families in that village.</b></a></p>
<p><a data-uid="pli-tv-bu-vb-np23:1.2.2"><i>Atha kho āyasmā pilindavaccho pubbaṇhasamayaṃ nivāsetvā pattacīvaraṃ ādāya pilindagāmakaṃ piṇḍāya pāvisi.</i> <b>One morning he robed up, took his bowl and robe, and entered Pilinda Village for almsfood.</b></a> <a data-uid="pli-tv-bu-vb-np23:1.2.3"><i>Tena kho pana samayena tasmiṃ gāmake ussavo hoti. Dārakā alaṅkatā mālākitā kīḷanti.</i> <b>At that time they were holding a festival in that village and the children were dressed up with ornaments and garlands.</b></a> <a data-uid="pli-tv-bu-vb-np23:1.2.5"><i>Atha kho āyasmā pilindavaccho pilindagāmake sapadānaṃ piṇḍāya caramāno yena aññatarassa ārāmikassa nivesanaṃ tenupasaṅkami; upasaṅkamitvā paññatte āsane nisīdi.</i> <b>As Pilindavaccha was walking on continuous almsround, he came to the house of a certain monastery worker, where he sat down on a prepared seat.</b></a> <a data-uid="pli-tv-bu-vb-np23:1.2.7"><i>Tena kho pana samayena tassā ārāmikiniyā dhītā aññe dārake alaṅkate mālākite passitvā rodati—“mālaṃ me detha, alaṅkāraṃ me dethā”ti.</i> <b>Just then the daughter of the house had seen the other children dressed up in ornaments and garlands, and she cried, “Give me a garland! Give me ornaments!”</b></a> <a data-uid="pli-tv-bu-vb-np23:1.2.10"><i>Atha kho āyasmā pilindavaccho taṃ ārāmikiniṃ etadavoca—“kissāyaṃ dārikā rodatī”ti?</i> <b>Pilindavaccha asked her mother why the girl was crying.</b></a> <a data-uid="pli-tv-bu-vb-np23:1.2.12"><i>“Ayaṃ, bhante, dārikā aññe dārake alaṅkate mālākite passitvā rodati—‘mālaṃ me detha, alaṅkāraṃ me dethā’ti. Kuto amhākaṃ duggatānaṃ mālā kuto, alaṅkāro”ti?</i> <b>She told him, adding, “How can poor people like us afford garlands and ornaments?”</b></a> <a data-uid="pli-tv-bu-vb-np23:1.2.15" data-ref="pts-vp-en2.129"><i>Atha kho āyasmā pilindavaccho aññataraṃ tiṇaṇḍupakaṃ gahetvā taṃ ārāmikiniṃ etadavoca—“handimaṃ tiṇaṇḍupakaṃ tassā dārikāya sīse paṭimuñcā”ti.</i> <b>Pilindavaccha took a roll of grass and said to the mother, “Here, place this pad of grass on the girl’s head.”</b></a> <a data-uid="pli-tv-bu-vb-np23:1.2.17"><i>Atha kho sā ārāmikinī taṃ tiṇaṇḍupakaṃ gahetvā tassā dārikāya sīse paṭimuñci. Sā ahosi suvaṇṇamālā abhirūpā dassanīyā pāsādikā.</i> <b>She did, and it turned into a beautiful golden garland.</b></a> <a data-uid="pli-tv-bu-vb-np23:1.2.19"><i>Natthi tādisā raññopi antepure suvaṇṇamālā.</i> <b>Even the royal compound had nothing like it.</b></a></p>
<p><a data-uid="pli-tv-bu-vb-np23:1.2.20"><i>Manussā rañño māgadhassa seniyassa bimbisārassa ārocesuṃ—“amukassa, deva, ārāmikassa ghare suvaṇṇamālā abhirūpā dassanīyā pāsādikā.</i> <b>People told King Bimbisāra, “Sir, in the house of a particular monastery worker there’s a beautiful golden garland.</b></a> <a data-uid="pli-tv-bu-vb-np23:1.2.22"><i>Natthi tādisā devassāpi antepure suvaṇṇamālā.</i> <b>Even in your household, sir, there’s nothing like it.</b></a> <a data-uid="pli-tv-bu-vb-np23:1.2.23"><i>Kuto tassa duggatassa.</i> <b>So how did those poor people get it?</b></a> <a data-uid="pli-tv-bu-vb-np23:1.2.24"><i>Nissaṃsayaṃ corikāya ābhatā”ti.</i> <b>No doubt it was taken by theft.”</b></a> <a data-uid="pli-tv-bu-vb-np23:1.2.25"><i>Atha kho rājā māgadho seniyo bimbisāro taṃ ārāmikakulaṃ bandhāpesi.</i> <b>And King Bimbisāra had that family imprisoned.</b></a></p>
<p><a data-uid="pli-tv-bu-vb-np23:1.2.26"><i>Dutiyampi kho āyasmā pilindavaccho pubbaṇhasamayaṃ nivāsetvā pattacīvaraṃ ādāya pilindagāmakaṃ piṇḍāya pāvisi.</i> <b>Once again Pilindavaccha robed up in the morning, took his bowl and robe, and entered Pilinda Village for almsfood.</b></a> <a data-uid="pli-tv-bu-vb-np23:1.2.27"><i>Pilindagāmake sapadānaṃ piṇḍāya caramāno yena tassa ārāmikassa nivesanaṃ tenupasaṅkami; upasaṅkamitvā paṭivissake pucchi—“kahaṃ imaṃ ārāmikakulaṃ gatan”ti?</i> <b>As he was walking on continuous almsround, he came to the house of that monastery worker. And he asked the neighbors, “Where is the family of this monastery worker?”</b></a></p>
<p><a data-uid="pli-tv-bu-vb-np23:1.2.30"><i>“Etissā, bhante, suvaṇṇamālāya kāraṇā raññā bandhāpitan”ti.</i> <b>“Venerable, the king had them imprisoned because of that golden garland.”</b></a></p>
<p><a data-uid="pli-tv-bu-vb-np23:1.3.1" data-ref="sc4, pts-cs-bu-np23.1.3, ms1V_2310"><i>Atha kho āyasmā pilindavaccho yena rañño māgadhassa seniyassa bimbisārassa nivesanaṃ tenupasaṅkami; upasaṅkamitvā paññatte āsane nisīdi.</i> <b>Pilindavaccha then went to King Bimbisāra’s house and sat down on a prepared seat.</b></a> <a data-uid="pli-tv-bu-vb-np23:1.3.3"><i>Atha kho rājā māgadho seniyo bimbisāro yenāyasmā pilindavaccho tenupasaṅkami; upasaṅkamitvā āyasmantaṃ pilindavacchaṃ abhivādetvā ekamantaṃ nisīdi.</i> <b>King Bimbisāra approached Pilindavaccha, bowed, and sat down.</b></a> <a data-uid="pli-tv-bu-vb-np23:1.3.5" data-ref="pts-vp-en2.130"><i>Ekamantaṃ nisinnaṃ kho rājānaṃ māgadhaṃ seniyaṃ bimbisāraṃ āyasmā pilindavaccho etadavoca—“kissa, mahārāja, ārāmikakulaṃ bandhāpitan”ti?</i> <b>And Pilindavaccha said, “Great king, why have you had the family of that monastery worker imprisoned?”</b></a></p>
<p><a data-uid="pli-tv-bu-vb-np23:1.3.7"><i>“Tassa, bhante, ārāmikassa ghare suvaṇṇamālā abhirūpā dassanīyā pāsādikā.</i> <b>“Venerable, in the house of that monastery worker there was a beautiful golden garland.</b></a> <a data-uid="pli-tv-bu-vb-np23:1.3.8"><i>Natthi tādisā amhākampi antepure suvaṇṇamālā.</i> <b>Even the royal compound has nothing like it.</b></a> <a data-uid="pli-tv-bu-vb-np23:1.3.9"><i>Kuto tassa duggatassa.</i> <b>So how did those poor people get it?</b></a> <a data-uid="pli-tv-bu-vb-np23:1.3.10"><i>Nissaṃsayaṃ corikāya ābhatā”ti.</i> <b>No doubt it was taken by theft.”</b></a></p>
<p><a data-uid="pli-tv-bu-vb-np23:1.3.11"><i>Atha kho āyasmā pilindavaccho rañño māgadhassa seniyassa bimbisārassa pāsādaṃ suvaṇṇanti adhimucci.</i> <b>Pilindavaccha then focused his mind on turning King Bimbisāra’s stilt house into gold.</b></a> <a data-uid="pli-tv-bu-vb-np23:1.3.12"><i>So ahosi sabbasovaṇṇamayo.</i> <b>As a result the whole house became gold.</b></a> <a data-uid="pli-tv-bu-vb-np23:1.3.13"><i>“Idaṃ pana te, mahārāja, tāva bahuṃ suvaṇṇaṃ kuto”ti?</i> <b>And he said, “Great king, how did you get so much gold?”</b></a></p>
<p><a data-uid="pli-tv-bu-vb-np23:1.3.14"><i>“Aññātaṃ, bhante, ayyasseveso iddhānubhāvo”ti.</i> <b>“Understood, Venerable, this is your supernormal power.”</b></a> <a data-uid="pli-tv-bu-vb-np23:1.3.15"><i>Taṃ ārāmikakulaṃ muñcāpesi.</i> <b>And he released that family.</b></a></p>
<p><a data-uid="pli-tv-bu-vb-np23:1.3.16" data-ref="sc5, pts-vp-pli3.251, ms1V_2311" data-var="uttarimanussadhammaṃ → uttarimanussadhammā (bj)"><i>Manussā—“ayyena kira pilindavacchena sarājikāya parisāya uttarimanussadhammaṃ iddhipāṭihāriyaṃ dassitan”ti,</i> <b>People were saying, “It seems Venerable Pilindavaccha has performed a superhuman feat, a wonder of supernormal power, for the king and his court!”</b></a> <a data-uid="pli-tv-bu-vb-np23:1.3.18"><i>attamanā abhippasannā āyasmato pilindavacchassa pañca bhesajjāni abhihariṃsu, seyyathidaṃ—sappi navanītaṃ telaṃ madhu phāṇitaṃ.</i> <b>Being delighted and gaining confidence in Pilindavaccha, they brought him the five tonics: ghee, butter, oil, honey, and sugar.</b></a> <a data-uid="pli-tv-bu-vb-np23:1.3.20"><i>Pakatiyāpi ca āyasmā pilindavaccho lābhī hoti pañcannaṃ bhesajjānaṃ.</i> <b>Ordinarily, too, Pilindavaccha was getting these five tonics.</b></a> <a data-uid="pli-tv-bu-vb-np23:1.3.21"><i>Laddhaṃ laddhaṃ parisāya vissajjeti.</i> <b>Since he was getting so much, he gave it away to his followers.</b></a> <a data-uid="pli-tv-bu-vb-np23:1.3.22"><i>Parisā cassa hoti bāhullikā.</i> <b>As a consequence his followers acquired an abundance of tonics.</b></a> <a data-uid="pli-tv-bu-vb-np23:1.3.23"><i>Laddhaṃ laddhaṃ kolambepi ghaṭepi pūretvā paṭisāmeti, parissāvanānipi thavikāyopi pūretvā vātapānesu laggeti.</i> <b>After filling up basins and waterpots and setting these aside, they filled their water filters and bags and hung these in the windows.</b></a> <a data-uid="pli-tv-bu-vb-np23:1.3.24" data-ref="pts-vp-en2.131"><i>Tāni olīnavilīnāni tiṭṭhanti. Undūrehipi vihārā okiṇṇavikiṇṇā honti.</i> <b>The tonics were dripping all over and the dwellings became infested with rats.</b></a> <a data-uid="pli-tv-bu-vb-np23:1.3.26"><i>Manussā vihāracārikaṃ āhiṇḍantā passitvā ujjhāyanti khiyyanti vipācenti—</i> <b>When people who were walking about the dwellings saw this, they grumbled and complained,</b></a> <a data-uid="pli-tv-bu-vb-np23:1.3.27"><i>“antokoṭṭhāgārikā ime samaṇā sakyaputtiyā, seyyathāpi rājā māgadho seniyo bimbisāro”ti.</i> <b>“These Sakyan ascetics are hoarding goods indoors, just like King Seniya Bimbisāra of Magadha.”</b></a></p>
<p><a data-uid="pli-tv-bu-vb-np23:1.3.28" data-ref="sc6, ms1V_2312"><i>Assosuṃ kho bhikkhū tesaṃ manussānaṃ ujjhāyantānaṃ khiyyantānaṃ vipācentānaṃ.</i> <b>The monks heard the complaints of those people</b></a> <a data-uid="pli-tv-bu-vb-np23:1.3.29"><i>Ye te bhikkhū appicchā … pe … te ujjhāyanti khiyyanti vipācenti—</i> <b>and the monks of few desires complained and criticized those monks,</b></a> <a data-uid="pli-tv-bu-vb-np23:1.3.31"><i>“kathañhi nāma bhikkhū evarūpāya bāhullāya cetessantī”ti.</i> <b>“How can these monks choose to live in such abundance?”</b></a></p>
<p><a data-uid="pli-tv-bu-vb-np23:1.3.32" data-ref="sc7, ms1V_2313"><i>Atha kho te bhikkhū te anekapariyāyena vigarahitvā bhagavato etamatthaṃ ārocesuṃ … pe …</i> <b>After criticizing those monks in many ways, they told the Master. …</b></a> <a data-uid="pli-tv-bu-vb-np23:1.3.33"><i>“saccaṃ kira, bhikkhave, bhikkhū evarūpāya bāhullāya cetentī”ti?</i> <b>“Is it true, monks, that some monks are living like this?”</b></a></p>
<p><a data-uid="pli-tv-bu-vb-np23:1.3.34"><i>“Saccaṃ, bhagavā”ti.</i> <b>“It’s true, Master.”</b></a></p>
<p><a data-uid="pli-tv-bu-vb-np23:1.3.35"><i>Vigarahi buddho bhagavā … pe …</i> <b>The Buddha criticized them, “…</b></a> <a data-uid="pli-tv-bu-vb-np23:1.3.36"><i>kathañhi nāma te, bhikkhave, moghapurisā evarūpāya bāhullāya cetessanti.</i> <b>How can those foolish men choose to live in such abundance?</b></a> <a data-uid="pli-tv-bu-vb-np23:1.3.37"><i>Netaṃ, bhikkhave, appasannānaṃ vā pasādāya … pe …</i> <b>This will not give rise to confidence in those without it …</b></a> <a data-uid="pli-tv-bu-vb-np23:1.3.38"><i>evañca pana, bhikkhave, imaṃ sikkhāpadaṃ uddiseyyātha—</i> <b>And, monks, this training rule should be recited thus:</b></a></p>
</section>
<section class="patimokkha">
<h2><a data-uid="pli-tv-bu-vb-np23:1.3.38a"><i></i> <b>Final ruling</b></a></h2>
<p class="rule"><a data-uid="pli-tv-bu-vb-np23:1.3.39" data-ref="sc8, ms1V_2314"><i>“Yāni kho pana tāni gilānānaṃ bhikkhūnaṃ paṭisāyanīyāni bhesajjāni, seyyathidaṃ— sappi navanītaṃ telaṃ madhu phāṇitaṃ, tāni paṭiggahetvā sattāhaparamaṃ sannidhikārakaṃ paribhuñjitabbāni.</i> <b>‘After being received, the tonics allowable for sick monks— that is, ghee, butter, oil, honey, and sugar— should be used from storage for at most seven days.</b></a> <a data-uid="pli-tv-bu-vb-np23:1.3.42"><i>Taṃ atikkāmayato nissaggiyaṃ pācittiyan”ti.</i> <b>If one uses them beyond that, one commits an offense entailing relinquishment and confession.’”</b></a></p>
</section>
<section class="vinaya-pada">
<h2><a data-uid="pli-tv-bu-vb-np23:2.0a"><i></i> <b>Definitions</b></a></h2>
<dl>
<dt><a data-uid="pli-tv-bu-vb-np23:2.1" data-ref="sc9, pts-cs-bu-np23.2, ms1V_2315"><i>Yāni kho pana tāni gilānānaṃ bhikkhūnaṃ paṭisāyanīyāni bhesajjānīti</i> <b>The tonics allowable for sick monks:</b></a> <a data-uid="pli-tv-bu-vb-np23:2.2"><i>sappi nāma</i> <b>Ghee:</b></a></dt>
<dd><a data-uid="pli-tv-bu-vb-np23:2.3" data-ref="pts-vp-en2.132," data-var="mahiṃsasappi → mahisasappi (bj, s1-3); mahisaṃ vā sappi (pts1)"><i>gosappi vā ajikāsappi vā mahiṃsasappi vā yesaṃ maṃsaṃ kappati tesaṃ sappi.</i> <b>ghee from cows, ghee from goats, ghee from buffaloes, or ghee from whatever animal whose meat is allowable.</b></a></dd>
<dt><a data-uid="pli-tv-bu-vb-np23:2.4"><i>Navanītaṃ nāma</i> <b>Butter:</b></a></dt>
<dd><a data-uid="pli-tv-bu-vb-np23:2.5"><i>tesaṃyeva navanītaṃ.</i> <b>butter from the same animals.</b></a></dd>
<dt><a data-uid="pli-tv-bu-vb-np23:2.6"><i>Telaṃ nāma</i> <b>Oil:</b></a></dt>
<dd><a data-uid="pli-tv-bu-vb-np23:2.7"><i>tilatelaṃ sāsapatelaṃ madhukatelaṃ eraṇḍatelaṃ vasātelaṃ.</i> <b>sesame oil, mustard seed oil, honey tree oil, castor oil, oil from tallow.</b></a></dd>
<dt><a data-uid="pli-tv-bu-vb-np23:2.8"><i>Madhu nāma</i> <b>Honey:</b></a></dt>
<dd><a data-uid="pli-tv-bu-vb-np23:2.9"><i>makkhikāmadhu.</i> <b>honey from bees.</b></a></dd>
<dt><a data-uid="pli-tv-bu-vb-np23:2.10"><i>Phāṇitaṃ nāma</i> <b>Sugar:</b></a></dt>
<dd><a data-uid="pli-tv-bu-vb-np23:2.11"><i>ucchumhā nibbattaṃ.</i> <b>from sugar cane.</b></a></dd>
<dt><a data-uid="pli-tv-bu-vb-np23:2.12" data-ref="sc10, ms1V_2316"><i>Tāni paṭiggahetvā sattāhaparamaṃ sannidhikārakaṃ paribhuñjitabbānīti</i> <b>After being received […] should be used from storage for at most seven days:</b></a></dt>
<dd><a data-uid="pli-tv-bu-vb-np23:2.13"><i>sattāhaparamatā paribhuñjitabbāni.</i> <b>they are to be used for seven days at the maximum.</b></a></dd>
<dt><a data-uid="pli-tv-bu-vb-np23:2.14" data-ref="sc11, ms1V_2317"><i>Taṃ atikkāmayato nissaggiyaṃ hotīti</i> <b>If one uses them beyond that, one commits an offense entailing relinquishment:</b></a></dt>
<dd><a data-uid="pli-tv-bu-vb-np23:2.15"><i>aṭṭhame aruṇuggamane nissaggiyaṃ hoti.</i> <b>it becomes subject to relinquishment at dawn on the eighth day.</b></a></dd>
</dl>
<hr>
<p><a data-uid="pli-tv-bu-vb-np23:2.16"><i>Nissajjitabbaṃ saṃghassa vā gaṇassa vā puggalassa vā.</i> <b>The tonics should be relinquished to an Order, a group, or an individual.</b></a> <a data-uid="pli-tv-bu-vb-np23:2.17"><i>Evañca pana, bhikkhave, nissajjitabbaṃ.</i> <b>“And, monks, they should be relinquished in this way:</b></a> <span class="pe"><a data-uid="pli-tv-bu-vb-np23:2.18"><i>… pe …</i> <b>To be expanded as in [Relinquishment 1, paragraphs 13–17](pli-tv-bu-vb-np1#13), with appropriate substitutions.</b></a></span></p>
<article class="kamma">
<p><a data-uid="pli-tv-bu-vb-np23:2.19"><i>idaṃ me, bhante, bhesajjaṃ sattāhātikkantaṃ nissaggiyaṃ,</i> <b>‘Venerables, these tonics that I have kept over seven days are to be relinquished.</b></a> <a data-uid="pli-tv-bu-vb-np23:2.20"><i>imāhaṃ saṃghassa nissajjāmīti … pe …</i> <b>I relinquish them to the Order.’ …</b></a> <a data-uid="pli-tv-bu-vb-np23:2.21"><i>dadeyyāti … pe …</i> <b>the Order should give …</b></a> <a data-uid="pli-tv-bu-vb-np23:2.22"><i>dadeyyunti … pe …</i> <b>you should give …</b></a> <a data-uid="pli-tv-bu-vb-np23:2.23"><i>āyasmato dammīti.</i> <b>‘I give these tonics back to you.’”</b></a></p>
</article>
</section>
<section class="vinaya-cakka">
<h2><a data-uid="pli-tv-bu-vb-np23:2.23a"><i></i> <b>Permutations</b></a></h2>
<p><a data-uid="pli-tv-bu-vb-np23:2.24" data-ref="sc12, pts-vp-pli3.252, ms1V_2318"><i>Sattāhātikkante atikkantasaññī, nissaggiyaṃ pācittiyaṃ.</i> <b>If it is more than seven days and he perceives it as more than seven days, he commits an offense entailing relinquishment and confession.</b></a> <a data-uid="pli-tv-bu-vb-np23:2.25"><i>Sattāhātikkante vematiko, nissaggiyaṃ pācittiyaṃ.</i> <b>If it is more than seven days, but he is unsure if it is, he commits an offense entailing relinquishment and confession.</b></a> <a data-uid="pli-tv-bu-vb-np23:2.26"><i>Sattāhātikkante anatikkantasaññī, nissaggiyaṃ pācittiyaṃ.</i> <b>If it is more than seven days, but he perceives it as less than seven days, he commits an offense entailing relinquishment and confession.</b></a></p>
<p><a data-uid="pli-tv-bu-vb-np23:2.27"><i>Anadhiṭṭhite adhiṭṭhitasaññī, nissaggiyaṃ pācittiyaṃ.</i> <b>If they have not been determined, but he perceives them as determined, he commits an offense entailing relinquishment and confession.</b></a> <a data-uid="pli-tv-bu-vb-np23:2.28"><i>Avissajjite vissajjitasaññī, nissaggiyaṃ pācittiyaṃ.</i> <b>If they have not been given away, but he perceives them as given away, he commits an offense entailing relinquishment and confession.</b></a> <a data-uid="pli-tv-bu-vb-np23:2.29"><i>Anaṭṭhe naṭṭhasaññī, nissaggiyaṃ pācittiyaṃ.</i> <b>If they have not been lost, but he perceives them as lost, he commits an offense entailing relinquishment and confession.</b></a> <a data-uid="pli-tv-bu-vb-np23:2.30"><i>Avinaṭṭhe vinaṭṭhasaññī, nissaggiyaṃ pācittiyaṃ.</i> <b>If they have not been destroyed, but he perceives them as destroyed, he commits an offense entailing relinquishment and confession.</b></a> <a data-uid="pli-tv-bu-vb-np23:2.31"><i>Adaḍḍhe daḍḍhasaññī, nissaggiyaṃ pācittiyaṃ.</i> <b>If they have not been burnt, but he perceives them as burnt, he commits an offense entailing relinquishment and confession.</b></a> <a data-uid="pli-tv-bu-vb-np23:2.32" data-ref="pts-vp-en2.133"><i>Avilutte viluttasaññī, nissaggiyaṃ pācittiyaṃ.</i> <b>If they have not been stolen, but he perceives them as stolen, he commits an offense entailing relinquishment and confession.</b></a></p>
<p><a data-uid="pli-tv-bu-vb-np23:2.33" data-ref="sc13, ms1V_2319"><i>Nissaṭṭhaṃ paṭilabhitvā na kāyikena paribhogena paribhuñjitabbaṃ, na ajjhoharitabbaṃ,</i> <b>After the relinquished tonics have been returned, they are not to be used on the body, nor are they to be eaten.</b></a> <a data-uid="pli-tv-bu-vb-np23:2.34"><i>padīpe vā kāḷavaṇṇe vā upanetabbaṃ,</i> <b>They can used in lamps or as a black coloring agent.</b></a> <a data-uid="pli-tv-bu-vb-np23:2.35"><i>aññena bhikkhunā kāyikena paribhogena paribhuñjitabbaṃ, na ajjhoharitabbaṃ.</i> <b>Other monks may use them on the body, but they may not eat them.</b></a></p>
<p><a data-uid="pli-tv-bu-vb-np23:2.36" data-ref="sc14, ms1V_2320"><i>Sattāhānatikkante atikkantasaññī, āpatti dukkaṭassa.</i> <b>If it is less than seven days, but he perceives it as more than seven days, he commits an offense of wrong conduct.</b></a> <a data-uid="pli-tv-bu-vb-np23:2.37"><i>Sattāhānatikkante vematiko, āpatti dukkaṭassa.</i> <b>If it is less than seven days, but he is unsure if it is, he commits an offense of wrong conduct.</b></a> <a data-uid="pli-tv-bu-vb-np23:2.38"><i>Sattāhānatikkante anatikkantasaññī, anāpatti.</i> <b>If it is less than seven days and he perceives it as less than seven days, there is no offense.</b></a></p>
</section>
<section class="vinaya-anapatti">
<h2><a data-uid="pli-tv-bu-vb-np23:2.38a"><i></i> <b>Non-offenses</b></a></h2>
<p><a data-uid="pli-tv-bu-vb-np23:2.39" data-ref="sc15, ms1V_2321"><i>Anāpatti—</i> <b>There is no offense:</b></a> <a data-uid="pli-tv-bu-vb-np23:2.40"><i>antosattāhaṃ adhiṭṭheti, vissajjeti, nassati, vinassati, ḍayhati, acchinditvā gaṇhanti, vissāsaṃ gaṇhanti,</i> <b>if within seven days they have been determined, given away, lost, destroyed, burnt, stolen, or taken on trust;</b></a> <a data-uid="pli-tv-bu-vb-np23:2.41"><i>anupasampannassa cattena vantena muttena anapekkho datvā paṭilabhitvā paribhuñjati,</i> <b>if, without any desire for them, he gives them up to a person who is not fully ordained, and he then obtains them again and then uses them;</b></a> <a data-uid="pli-tv-bu-vb-np23:2.42"><i>ummattakassa,</i> <b>if he is insane;</b></a> <a data-uid="pli-tv-bu-vb-np23:2.43"><i>ādikammikassāti.</i> <b>if he is the first offender.</b></a></p>
</section>
<p class="endsutta"><a data-uid="pli-tv-bu-vb-np23:2.44" data-ref="sc16, ms1V_2322"><i>Bhesajjasikkhāpadaṃ niṭṭhitaṃ tatiyaṃ.</i> <b>The third rule, the training rule on tonics, is finished.</b></a></p>
</body>
</html>
