<html>
<head>
<title></title>
<meta charset="utf-8">
<link rel="stylesheet" type="text/css" href="../../../../../style.css">
</head>
<body>
<header>
<p class="collection"><a data-uid="pli-tv-bu-vb-ay1:0.1"><i>Theravāda Vinaya</i> <b>Theravāda Collection on Monastic Law</b></a></p>
<p class="division"><a data-uid="pli-tv-bu-vb-ay1:0.2"><i>Mahāvibhaṅga</i> <b>The monks’ rules and their analysis</b></a></p>
<p class="kanda"><a data-uid="pli-tv-bu-vb-ay1:0.3"><i>Aniyatakaṇḍa</i> <b>The chapter on undetermined offenses</b></a></p>
<h1><a data-uid="pli-tv-bu-vb-ay1:0.4"><i>1. Paṭhamaaniyatasikkhāpada</i> <b>1. The first training rule on what is undetermined</b></a></h1>
</header>
<section class="patimokkha">
<p><a data-uid="pli-tv-bu-vb-ay1:0.5" data-ref="sc1, pts-vp-pli3.187, pts-vp-en1.330, ms1V_1802"><i>Ime kho panāyasmanto dve aniyatā dhammā uddesaṃ āgacchanti.</i> <b>Venerables, these two undetermined offenses come up for recitation.</b></a></p>
</section>
<section class="vinaya-nidana">
<h2><a data-uid="pli-tv-bu-vb-ay1:1.1^a"><i></i> <b>Origin story</b></a></h2>
<p><a data-uid="pli-tv-bu-vb-ay1:1.1" data-ref="sc2, pts-cs-bu-an1.1, ms1V_1803"><i>Tena samayena buddho bhagavā sāvatthiyaṃ viharati jetavane anāthapiṇḍikassa ārāme.</i> <b>At one time the Buddha was staying at Sāvatthī in the Jeta Grove, Anāthapiṇḍika’s Monastery.</b></a> <a data-uid="pli-tv-bu-vb-ay1:1.2"><i>Tena kho pana samayena āyasmā udāyī sāvatthiyaṃ kulūpako hoti, bahukāni kulāni upasaṅkamati.</i> <b>At that time Venerable Udāyī was associating with and visiting a number of families in Sāvatthī.</b></a> <a data-uid="pli-tv-bu-vb-ay1:1.3"><i>Tena kho pana samayena āyasmato udāyissa upaṭṭhākakulassa kumārikā aññatarassa kulassa kumārakassa dinnā hoti.</i> <b>One of those families had given their daughter in marriage to the son of another family.</b></a> <a data-uid="pli-tv-bu-vb-ay1:1.4"><i>Atha kho āyasmā udāyī pubbaṇhasamayaṃ nivāsetvā pattacīvaramādāya yena taṃ kulaṃ tenupasaṅkami; upasaṅkamitvā manusse pucchi—</i> <b>Just then, after robing up in the morning, Venerable Udāyī took his bowl and robe and went to the first of those families. When he arrived, he asked</b></a> <a data-uid="pli-tv-bu-vb-ay1:1.5"><i>“kahaṃ itthannāmā”ti?</i> <b>where the daughter was,</b></a> <a data-uid="pli-tv-bu-vb-ay1:1.6"><i>Te evamāhaṃsu—</i> <b>and he was told</b></a> <a data-uid="pli-tv-bu-vb-ay1:1.7"><i>“dinnā, bhante, amukassa kulassa kumārakassā”ti.</i> <b>that she had been given to another family.</b></a> <a data-uid="pli-tv-bu-vb-ay1:1.8"><i>Tampi kho kulaṃ āyasmato udāyissa upaṭṭhākaṃ hoti.</i> <b>That family too supported Venerable Udāyī.</b></a> <a data-uid="pli-tv-bu-vb-ay1:1.9"><i>Atha kho āyasmā udāyī yena taṃ kulaṃ tenupasaṅkami; upasaṅkamitvā manusse pucchi—</i> <b>He then went there and again asked</b></a> <a data-uid="pli-tv-bu-vb-ay1:1.10"><i>“kahaṃ itthannāmā”ti?</i> <b>where the girl was.</b></a> <a data-uid="pli-tv-bu-vb-ay1:1.11"><i>Te evamāhaṃsu—</i> <b>They said,</b></a> <a data-uid="pli-tv-bu-vb-ay1:1.12"><i>“esāyya, ovarake nisinnā”ti.</i> <b>“She’s sitting in her room.”</b></a> <a data-uid="pli-tv-bu-vb-ay1:1.13"><i>Atha kho āyasmā udāyī yena sā kumārikā tenupasaṅkami; upasaṅkamitvā tassā kumārikāya saddhiṃ eko ekāya raho paṭicchanne āsane alaṃkammaniye nisajjaṃ kappesi kālayuttaṃ samullapanto kālayuttaṃ dhammaṃ bhaṇanto.</i> <b>He approached that girl, and the two of them sat down alone on a private and concealed seat suitable for doing it. When they were able, they just chatted; otherwise he gave her a teaching.</b></a></p>
<p><a data-uid="pli-tv-bu-vb-ay1:1.14" data-ref="sc3, pts-vp-pli3.188, ms1V_1804, pts-vp-en1.331"><i>Tena kho pana samayena visākhā migāramātā bahuputtā hoti bahunattā arogaputtā aroganattā abhimaṅgalasammatā.</i> <b>At that time Visākhā Migāramātā had many healthy children and grandchildren, and she was considered very auspicious.</b></a> <a data-uid="pli-tv-bu-vb-ay1:1.15"><i>Manussā yaññesu chaṇesu ussavesu visākhaṃ migāramātaraṃ paṭhamaṃ bhojenti.</i> <b>At sacrifices, festivals, and celebrations people would feed Visākhā first.</b></a> <a data-uid="pli-tv-bu-vb-ay1:1.16"><i>Atha kho visākhā migāramātā nimantitā taṃ kulaṃ agamāsi.</i> <b>Just then she had been invited to the family that supported Venerable Udāyī.</b></a> <a data-uid="pli-tv-bu-vb-ay1:1.17"><i>Addasā kho visākhā migāramātā āyasmantaṃ udāyiṃ tassā kumārikāya saddhiṃ ekaṃ ekāya raho paṭicchanne āsane alaṃkammaniye nisinnaṃ.</i> <b>When she arrived, she saw him sitting alone with that girl,</b></a> <a data-uid="pli-tv-bu-vb-ay1:1.18"><i>Disvāna āyasmantaṃ udāyiṃ etadavoca—</i> <b>and she said to him,</b></a> <a data-uid="pli-tv-bu-vb-ay1:1.19"><i>“idaṃ, bhante, nacchannaṃ nappatirūpaṃ yaṃ ayyo mātugāmena saddhiṃ eko ekāya raho paṭicchanne āsane alaṃkammaniye nisajjaṃ kappeti.</i> <b>“Venerable, it’s not appropriate that you should sit alone with a woman on a private and concealed seat suitable for doing it.</b></a> <a data-uid="pli-tv-bu-vb-ay1:1.20"><i>Kiñcāpi, bhante, ayyo anatthiko tena dhammena, api ca dussaddhāpayā appasannā manussā”ti.</i> <b>Although you may not be aiming at that act, people with little confidence are hard to convince.”</b></a> <a data-uid="pli-tv-bu-vb-ay1:1.21"><i>Evampi kho āyasmā udāyī visākhāya migāramātuyā vuccamāno nādiyi.</i> <b>But Udāyī did not listen.</b></a> <a data-uid="pli-tv-bu-vb-ay1:1.22"><i>Atha kho visākhā migāramātā nikkhamitvā bhikkhūnaṃ etamatthaṃ ārocesi.</i> <b>After leaving, Visākhā told the monks about what had happened.</b></a> <a data-uid="pli-tv-bu-vb-ay1:1.23"><i>Ye te bhikkhū appicchā … pe … te ujjhāyanti khiyyanti vipācenti—</i> <b>The monks of few desires complained and criticized him,</b></a> <a data-uid="pli-tv-bu-vb-ay1:1.24"><i>“kathañhi nāma āyasmā udāyī mātugāmena saddhiṃ eko ekāya raho paṭicchanne āsane alaṃkammaniye nisajjaṃ kappessatī”ti.</i> <b>“How can Venerable Udāyī sit alone with a woman on a private and concealed seat suitable for doing it?”</b></a></p>
<p><a data-uid="pli-tv-bu-vb-ay1:1.25" data-ref="sc4, ms1V_1805"><i>Atha kho te bhikkhū āyasmantaṃ udāyiṃ anekapariyāyena vigarahitvā bhagavato etamatthaṃ ārocesuṃ … pe …</i> <b>After rebuking Udāyī in many ways, they told the Master …</b></a> <a data-uid="pli-tv-bu-vb-ay1:1.26"><i>“saccaṃ kira tvaṃ, udāyi, mātugāmena saddhiṃ eko ekāya raho paṭicchanne āsane alaṃkammaniye nisajjaṃ kappesī”ti?</i> <b>“Is it true, Udāyī, that you sat alone with a woman on a private and concealed seat suitable for doing it?”</b></a></p>
<p><a data-uid="pli-tv-bu-vb-ay1:1.27"><i>“Saccaṃ, bhagavā”ti.</i> <b>“It’s true, Master.”</b></a></p>
<p><a data-uid="pli-tv-bu-vb-ay1:1.28"><i>Vigarahi buddho bhagavā … pe …</i> <b>The Buddha rebuked him, “…</b></a> <a data-uid="pli-tv-bu-vb-ay1:1.29"><i>kathañhi nāma tvaṃ, moghapurisa, mātugāmena saddhiṃ eko ekāya raho paṭicchanne āsane alaṃkammaniye nisajjaṃ kappessasi.</i> <b>Foolish man, how can you sit alone with a woman on a such a seat?</b></a> <a data-uid="pli-tv-bu-vb-ay1:1.30"><i>Netaṃ, moghapurisa, appasannānaṃ vā pasādāya … pe …</i> <b>This will not give rise to confidence in those without it …</b></a> <a data-uid="pli-tv-bu-vb-ay1:1.31"><i>evañca pana, bhikkhave, imaṃ sikkhāpadaṃ uddiseyyātha—</i> <b>And, monks, this training rule should be recited thus:</b></a></p>
</section>
<section class="patimokkha">
<h2><a data-uid="pli-tv-bu-vb-ay1:1.36^a"><i></i> <b>Final ruling</b></a></h2>
<p class="rule"><a data-uid="pli-tv-bu-vb-ay1:1.32" data-ref="sc5, ms1V_1806, pts-vp-en1.332"><i>“Yo pana bhikkhu mātugāmena saddhiṃ eko ekāya raho paṭicchanne āsane alaṃkammaniye nisajjaṃ kappeyya, tamenaṃ saddheyyavacasā upāsikā disvā</i> <b>‘If a monk sits alone with a woman on a private and concealed seat suitable for doing it, and a trustworthy female lay follower sees him</b></a> <a data-uid="pli-tv-bu-vb-ay1:1.33"><i>tiṇṇaṃ dhammānaṃ aññatarena vadeyya—pārājikena vā saṃghādisesena vā pācittiyena vā.</i> <b>and accuses him of an offense entailing expulsion or an offense entailing suspension or an offense entailing confession,</b></a> <a data-uid="pli-tv-bu-vb-ay1:1.34"><i>Nisajjaṃ bhikkhu paṭijānamāno tiṇṇaṃ dhammānaṃ aññatarena kāretabbo—pārājikena vā saṃghādisesena vā pācittiyena vā.</i> <b>then, if he admits to the sitting, he is to be dealt with according to one of these three</b></a> <a data-uid="pli-tv-bu-vb-ay1:1.35"><i>Yena vā sā saddheyyavacasā upāsikā vadeyya, tena so bhikkhu kāretabbo.</i> <b>or according to what that trustworthy female lay follower has said.</b></a> <a data-uid="pli-tv-bu-vb-ay1:1.36"><i>Ayaṃ dhammo aniyato”ti.</i> <b>This rule is undetermined.’”</b></a></p>
</section>
<section class="vinaya-pada">
<h2><a data-uid="pli-tv-bu-vb-ay1:2.1.1^a"><i></i> <b>Definitions</b></a></h2>
<dl>
<dt><a data-uid="pli-tv-bu-vb-ay1:2.1.1" data-ref="sc6, pts-cs-bu-an1.2.1, ms1V_1807"><i>Yo panāti</i> <b>A:</b></a></dt>
<dd><a data-uid="pli-tv-bu-vb-ay1:2.1.2"><i>yo yādiso … pe …</i> <b>whoever …</b></a></dd>
<dt><a data-uid="pli-tv-bu-vb-ay1:2.1.3"><i>bhikkhūti</i> <b>Monk:</b></a></dt>
<dd><a data-uid="pli-tv-bu-vb-ay1:2.1.4"><i>… pe … ayaṃ imasmiṃ atthe adhippeto bhikkhūti.</i> <b>… The monk who has been given the full ordination by a complete Order through a legal procedure consisting of one motion and three announcements that is irreversible and fit to stand—this sort of monk is meant in this case.</b></a></dd>
<dt><a data-uid="pli-tv-bu-vb-ay1:2.1.5" data-ref="sc7, ms1V_1808"><i>Mātugāmo nāma</i> <b>A woman:</b></a></dt>
<dd><a data-uid="pli-tv-bu-vb-ay1:2.1.6"><i>manussitthī, na yakkhī na petī na tiracchānagatā. Antamaso tadahujātāpi dārikā, pageva mahattarī.</i> <b>a human female, not a female spirit, not a female ghost, not a female animal; even a girl born that very day, all the more an older one.</b></a></dd>
<dt><a data-uid="pli-tv-bu-vb-ay1:2.1.7" data-ref="sc8, ms1V_1809"><i>Saddhinti</i> <b>With:</b></a></dt>
<dd><a data-uid="pli-tv-bu-vb-ay1:2.1.8"><i>ekato.</i> <b>together.</b></a></dd>
<dt><a data-uid="pli-tv-bu-vb-ay1:2.1.9" data-ref="sc9, ms1V_1810"><i>Eko ekāyāti</i> <b>Alone:</b></a></dt>
<dd><a data-uid="pli-tv-bu-vb-ay1:2.1.10"><i>bhikkhu ceva hoti mātugāmo ca.</i> <b>just the monk and the woman.</b></a></dd>
<dt><a data-uid="pli-tv-bu-vb-ay1:2.1.11" data-ref="sc10, ms1V_1811"><i>Raho nāma</i> <b>Private:</b></a></dt>
<dd><a data-uid="pli-tv-bu-vb-ay1:2.1.12"><i>cakkhussa raho, sotassa raho.</i> <b>there is private to the eye and there is private to the ear.</b></a></dd>
<dt><a data-uid="pli-tv-bu-vb-ay1:2.1.13"><i>Cakkhussa raho nāma</i> <b>Private to the eye</b></a></dt>
<dd><a data-uid="pli-tv-bu-vb-ay1:2.1.14"><i>na sakkā hoti akkhiṃ vā nikhaṇīyamāne bhamukaṃ vā ukkhipīyamāne sīsaṃ vā ukkhipīyamāne passituṃ.</i> <b>one is unable to see them winking, raising an eyebrow, or nodding.</b></a></dd>
<dt><a data-uid="pli-tv-bu-vb-ay1:2.1.15"><i>Sotassa raho nāma</i> <b>Private to the ear</b></a></dt>
<dd><a data-uid="pli-tv-bu-vb-ay1:2.1.16"><i>na sakkā hoti pakatikathā sotuṃ.</i> <b>one is unable to hear ordinary speech.</b></a></dd>
<dt><a data-uid="pli-tv-bu-vb-ay1:2.1.17" data-ref="sc11, pts-vp-pli3.189, ms1V_1812"><i>Paṭicchannaṃ nāma</i> <b>Concealed seat:</b></a></dt>
<dd><a data-uid="pli-tv-bu-vb-ay1:2.1.18" data-var="kuṭṭena vā → kuḍḍena vā (bj, s1-3, pts1)"><i>āsanaṃ kuṭṭena vā kavāṭena vā kilañjena vā sāṇipākārena vā rukkhena vā thambhena vā kotthaḷiyā vā yena kenaci paṭicchannaṃ hoti.</i> <b>it is concealed by a wall, a screen, a door, a screening cloth, a tree, a pillar, a grain container, or anything else.</b></a></dd>
<dt><a data-uid="pli-tv-bu-vb-ay1:2.1.19" data-ref="sc12, ms1V_1813, pts-vp-en1.333"><i>Alaṃkammaniyeti</i> <b>Suitable for doing it:</b></a></dt>
<dd><a data-uid="pli-tv-bu-vb-ay1:2.1.20"><i>sakkā hoti methunaṃ dhammaṃ paṭisevituṃ.</i> <b>one is able to have sexual intercourse.</b></a></dd>
<dt><a data-uid="pli-tv-bu-vb-ay1:2.1.21" data-ref="sc13, ms1V_1814"><i>Nisajjaṃ kappeyyāti</i> <b>Sits:</b></a></dt>
<dd><a data-uid="pli-tv-bu-vb-ay1:2.1.22"><i>mātugāme nisinne bhikkhu upanisinno vā hoti upanipanno vā.</i> <b>the monk sits down or lies down next to the seated woman.</b></a> <a data-uid="pli-tv-bu-vb-ay1:2.1.23"><i>Bhikkhu nisinne mātugāmo upanisinno vā hoti upanipanno vā.</i> <b>The woman sits down or lies down next to the seated monk.</b></a> <a data-uid="pli-tv-bu-vb-ay1:2.1.24"><i>Ubho vā nisinnā honti ubho vā nipannā.</i> <b>Both are seated or both are lying down.</b></a></dd>
<dt><a data-uid="pli-tv-bu-vb-ay1:2.1.25" data-ref="sc14, ms1V_1815"><i>Saddheyyavacasā nāma</i> <b>Trustworthy:</b></a></dt>
<dd><a data-uid="pli-tv-bu-vb-ay1:2.1.26"><i>āgataphalā abhisametāvinī viññātasāsanā.</i> <b>she has attained the fruit, she has broken through, she has understood the Teaching.</b></a></dd>
<dt><a data-uid="pli-tv-bu-vb-ay1:2.1.27" data-ref="sc15, ms1V_1816"><i>Upāsikā nāma</i> <b>Female lay follower:</b></a></dt>
<dd><a data-uid="pli-tv-bu-vb-ay1:2.1.28"><i>buddhaṃ saraṇaṃ gatā, dhammaṃ saraṇaṃ gatā, saṃghaṃ saraṇaṃ gatā.</i> <b>she has gone for refuge to the Buddha, the Teaching, and the Order.</b></a></dd>
<dt><a data-uid="pli-tv-bu-vb-ay1:2.1.29" data-ref="sc16, ms1V_1817"><i>Disvāti</i> <b>Sees:</b></a></dt>
<dd><a data-uid="pli-tv-bu-vb-ay1:2.1.30"><i>passitvā.</i> <b>having seen.</b></a></dd>
<dt><a data-uid="pli-tv-bu-vb-ay1:2.2.1" data-ref="sc17, pts-cs-bu-an1.2.2, ms1V_1818"><i>Tiṇṇaṃ dhammānaṃ aññatarena vadeyya— pārājikena vā saṃghādisesena vā pācittiyena vā.</i> <b>Accuses him of an offense entailing expulsion or an offense entailing suspension or an offense entailing confession,</b></a> <a data-uid="pli-tv-bu-vb-ay1:2.2.2"><i>Nisajjaṃ bhikkhu paṭijānamāno tiṇṇaṃ dhammānaṃ aññatarena kāretabbo— pārājikena vā saṃghādisesena vā pācittiyena vā.</i> <b>then, if he admits to the sitting, he is to be dealt with according to one of these three</b></a> <a data-uid="pli-tv-bu-vb-ay1:2.2.3"><i>Yena vā sā saddheyyavacasā upāsikā vadeyya tena so bhikkhu kāretabbo.</i> <b>or according to what that trustworthy female lay follower has said:</b></a></dt>
<dd>
<p><a data-uid="pli-tv-bu-vb-ay1:2.2.4" data-ref="sc18, ms1V_1819"><i>Sā ce evaṃ vadeyya—</i> <b>If she accuses him thus:</b></a> <a data-uid="pli-tv-bu-vb-ay1:2.2.5"><i>“ayyo mayā diṭṭho nisinno mātugāmassa methunaṃ dhammaṃ paṭisevanto”ti,</i> <b>“I’ve seen you seated, having sexual intercourse with a woman,”</b></a> <a data-uid="pli-tv-bu-vb-ay1:2.2.6"><i>so ca taṃ paṭijānāti, āpattiyā kāretabbo.</i> <b>and he admits to that, then he is to be dealt with for the offense.</b></a> <a data-uid="pli-tv-bu-vb-ay1:2.2.7"><i>Sā ce evaṃ vadeyya—</i> <b>If she accuses him thus:</b></a> <a data-uid="pli-tv-bu-vb-ay1:2.2.8"><i>“ayyo mayā diṭṭho nisinno mātugāmassa methunaṃ dhammaṃ paṭisevanto”ti,</i> <b>“I’ve seen you seated, having sexual intercourse with a woman,”</b></a> <a data-uid="pli-tv-bu-vb-ay1:2.2.9"><i>so ce evaṃ vadeyya—</i> <b>but he says,</b></a> <a data-uid="pli-tv-bu-vb-ay1:2.2.10"><i>“saccāhaṃ nisinno, no ca kho methunaṃ dhammaṃ paṭisevin”ti,</i> <b>“It’s true that I was seated, but I didn’t have sexual intercourse,”</b></a> <a data-uid="pli-tv-bu-vb-ay1:2.2.11"><i>nisajjāya kāretabbo.</i> <b>then he is to be dealt with for the sitting.</b></a> <a data-uid="pli-tv-bu-vb-ay1:2.2.12"><i>Sā ce evaṃ vadeyya—</i> <b>If she accuses him thus:</b></a> <a data-uid="pli-tv-bu-vb-ay1:2.2.13" data-ref="pts-vp-en1.334"><i>“ayyo mayā diṭṭho nisinno mātugāmassa methunaṃ dhammaṃ paṭisevanto”ti,</i> <b>“I’ve seen you seated, having sexual intercourse with a woman,”</b></a> <a data-uid="pli-tv-bu-vb-ay1:2.2.14"><i>so ce evaṃ vadeyya—</i> <b>but he says,</b></a> <a data-uid="pli-tv-bu-vb-ay1:2.2.15"><i>“nāhaṃ nisinno, api ca kho nipanno”ti,</i> <b>“I wasn’t seated, but lying down,”</b></a> <a data-uid="pli-tv-bu-vb-ay1:2.2.16"><i>nipajjāya kāretabbo.</i> <b>then he is to be dealt with for the lying down.</b></a> <a data-uid="pli-tv-bu-vb-ay1:2.2.17"><i>Sā ce evaṃ vadeyya—</i> <b>If she accuses him thus:</b></a> <a data-uid="pli-tv-bu-vb-ay1:2.2.18"><i>“ayyo mayā diṭṭho nisinno mātugāmassa methunaṃ dhammaṃ paṭisevanto”ti,</i> <b>“I’ve seen you seated, having sexual intercourse with a woman,”</b></a> <a data-uid="pli-tv-bu-vb-ay1:2.2.19"><i>so ce evaṃ vadeyya—</i> <b>but he says,</b></a> <a data-uid="pli-tv-bu-vb-ay1:2.2.20"><i>“nāhaṃ nisinno, api ca kho ṭhito”ti,</i> <b>“I wasn’t seated, but standing,”</b></a> <a data-uid="pli-tv-bu-vb-ay1:2.2.21"><i>na kāretabbo.</i> <b>then he is not to be dealt with.</b></a></p>
<p><a data-uid="pli-tv-bu-vb-ay1:2.2.22" data-ref="sc19, pts-vp-pli3.190, ms1V_1820"><i>Sā ce evaṃ vadeyya—</i> <b>If she accuses him thus:</b></a> <a data-uid="pli-tv-bu-vb-ay1:2.2.23"><i>“ayyo mayā diṭṭho nipanno mātugāmassa methunaṃ dhammaṃ paṭisevanto”ti,</i> <b>“I’ve seen you lying down, having sexual intercourse with a woman,”</b></a> <a data-uid="pli-tv-bu-vb-ay1:2.2.24"><i>so ca taṃ paṭijānāti, āpattiyā kāretabbo.</i> <b>and he admits to that, then he is to be dealt with for the offense.</b></a> <a data-uid="pli-tv-bu-vb-ay1:2.2.25"><i>Sā ce evaṃ vadeyya—</i> <b>If she accuses him thus:</b></a> <a data-uid="pli-tv-bu-vb-ay1:2.2.26"><i>“ayyo mayā diṭṭho nipanno mātugāmassa methunaṃ dhammaṃ paṭisevanto”ti,</i> <b>“I’ve seen you lying down, having sexual intercourse with a woman,”</b></a> <a data-uid="pli-tv-bu-vb-ay1:2.2.27"><i>so ce evaṃ vadeyya—</i> <b>but he says,</b></a> <a data-uid="pli-tv-bu-vb-ay1:2.2.28"><i>“saccāhaṃ nipanno, no ca kho methunaṃ dhammaṃ paṭisevin”ti,</i> <b>“It’s true that I was lying down, but I didn’t have sexual intercourse,”</b></a> <a data-uid="pli-tv-bu-vb-ay1:2.2.29"><i>nipajjāya kāretabbo.</i> <b>then he is to be dealt with for the lying down.</b></a> <a data-uid="pli-tv-bu-vb-ay1:2.2.30"><i>Sā ce evaṃ vadeyya—</i> <b>If she accuses him thus:</b></a> <a data-uid="pli-tv-bu-vb-ay1:2.2.31"><i>“ayyo mayā diṭṭho nipanno mātugāmassa methunaṃ dhammaṃ paṭisevanto”ti,</i> <b>“I’ve seen you lying down, having sexual intercourse with a woman,”</b></a> <a data-uid="pli-tv-bu-vb-ay1:2.2.32"><i>so ce evaṃ vadeyya—</i> <b>but he says,</b></a> <a data-uid="pli-tv-bu-vb-ay1:2.2.33"><i>“nāhaṃ nipanno, api ca kho nisinno”ti,</i> <b>“I wasn’t lying down, but seated,”</b></a> <a data-uid="pli-tv-bu-vb-ay1:2.2.34"><i>nisajjāya kāretabbo.</i> <b>then he is to be dealt with for the sitting.</b></a> <a data-uid="pli-tv-bu-vb-ay1:2.2.35"><i>Sā ce evaṃ vadeyya—</i> <b>If she accuses him thus:</b></a> <a data-uid="pli-tv-bu-vb-ay1:2.2.36"><i>“ayyo mayā diṭṭho nipanno mātugāmassa methunaṃ dhammaṃ paṭisevanto”ti,</i> <b>“I’ve seen you lying down, having sexual intercourse with a woman,”</b></a> <a data-uid="pli-tv-bu-vb-ay1:2.2.37"><i>so ce evaṃ vadeyya—</i> <b>but he says,</b></a> <a data-uid="pli-tv-bu-vb-ay1:2.2.38"><i>“nāhaṃ nipanno, api ca kho ṭhito”ti,</i> <b>“I wasn’t lying down, but standing,”</b></a> <a data-uid="pli-tv-bu-vb-ay1:2.2.39"><i>na kāretabbo.</i> <b>then he is not to be dealt with.</b></a></p>
<p><a data-uid="pli-tv-bu-vb-ay1:2.2.40" data-ref="sc20, ms1V_1821"><i>Sā ce evaṃ vadeyya—</i> <b>If she accuses him thus:</b></a> <a data-uid="pli-tv-bu-vb-ay1:2.2.41"><i>“ayyo mayā diṭṭho nisinno mātugāmena saddhiṃ kāyasaṃsaggaṃ samāpajjanto”ti,</i> <b>“I’ve seen you seated, making physical contact with a woman,”</b></a> <a data-uid="pli-tv-bu-vb-ay1:2.2.42"><i>so ca taṃ paṭijānāti, āpattiyā kāretabbo … pe …</i> <b>and he admits to that, then he is to be dealt with for the offense. …</b></a> <a data-uid="pli-tv-bu-vb-ay1:2.2.43"><i>“saccāhaṃ nisinno no ca kho kāyasaṃsaggaṃ samāpajjin”ti,</i> <b>“It’s true that I was seated, but I didn’t make physical contact,”</b></a> <a data-uid="pli-tv-bu-vb-ay1:2.2.44"><i>nisajjāya kāretabbo … pe …</i> <b>then he is to be dealt with for the sitting. …</b></a> <a data-uid="pli-tv-bu-vb-ay1:2.2.45"><i>“nāhaṃ nisinno, api ca kho nipanno”ti,</i> <b>“I wasn’t seated, but lying down,”</b></a> <a data-uid="pli-tv-bu-vb-ay1:2.2.46"><i>nipajjāya kāretabbo … pe …</i> <b>then he is to be dealt with for the lying down. …</b></a> <a data-uid="pli-tv-bu-vb-ay1:2.2.47"><i>“nāhaṃ nisinno, api ca kho ṭhito”ti,</i> <b>“I wasn’t seated, but standing,”</b></a> <a data-uid="pli-tv-bu-vb-ay1:2.2.48"><i>na kāretabbo.</i> <b>then he is not to be dealt with.</b></a></p>
<p><a data-uid="pli-tv-bu-vb-ay1:2.2.49" data-ref="sc21, ms1V_1822"><i>Sā ce evaṃ vadeyya—</i> <b>If she accuses him thus:</b></a> <a data-uid="pli-tv-bu-vb-ay1:2.2.50"><i>“ayyo mayā diṭṭho nipanno mātugāmena saddhiṃ kāyasaṃsaggaṃ samāpajjanto”ti,</i> <b>“I’ve seen you lying down, making physical contact with a woman,”</b></a> <a data-uid="pli-tv-bu-vb-ay1:2.2.51"><i>so ca taṃ paṭijānāti, āpattiyā kāretabbo … pe …</i> <b>and he admits to that, then he is to be dealt with for the offense. …</b></a> <a data-uid="pli-tv-bu-vb-ay1:2.2.52"><i>“saccāhaṃ nipanno, no ca kho kāyasaṃsaggaṃ samāpajjin”ti,</i> <b>“It’s true that I was lying down, but I didn’t make physical contact,”</b></a> <a data-uid="pli-tv-bu-vb-ay1:2.2.53"><i>nipajjāya kāretabbo … pe …</i> <b>then he is to be dealt with for the lying down. …</b></a> <a data-uid="pli-tv-bu-vb-ay1:2.2.54"><i>“nāhaṃ nipanno, api ca kho nisinno”ti,</i> <b>“I wasn’t lying down, but seated,”</b></a> <a data-uid="pli-tv-bu-vb-ay1:2.2.55"><i>nisajjāya kāretabbo … pe …</i> <b>then he is to be dealt with for the sitting. …</b></a> <a data-uid="pli-tv-bu-vb-ay1:2.2.56"><i>“nāhaṃ nipanno, api ca kho ṭhito”ti,</i> <b>“I wasn’t lying down, but standing,”</b></a> <a data-uid="pli-tv-bu-vb-ay1:2.2.57"><i>na kāretabbo.</i> <b>then he is not to be dealt with.</b></a></p>
<p><a data-uid="pli-tv-bu-vb-ay1:2.2.58" data-ref="sc22, ms1V_1823"><i>Sā ce evaṃ vadeyya—</i> <b>If she accuses him thus:</b></a> <a data-uid="pli-tv-bu-vb-ay1:2.2.59"><i>“ayyo mayā diṭṭho mātugāmena saddhiṃ eko ekāya raho paṭicchanne āsane alaṃkammaniye nisinno”ti,</i> <b>“I’ve seen you seated alone with a woman on a private and concealed seat suitable for doing it,”</b></a> <a data-uid="pli-tv-bu-vb-ay1:2.2.60"><i>so ca taṃ paṭijānāti, nisajjāya kāretabbo … pe …</i> <b>and he admits to that, then he is to be dealt with for the sitting. …</b></a> <a data-uid="pli-tv-bu-vb-ay1:2.2.61"><i>“nāhaṃ nisinno, api ca kho nipanno”ti,</i> <b>“I wasn’t seated, but lying down,”</b></a> <a data-uid="pli-tv-bu-vb-ay1:2.2.62"><i>nipajjāya kāretabbo … pe …</i> <b>then he is to be dealt with for the lying down. …</b></a> <a data-uid="pli-tv-bu-vb-ay1:2.2.63"><i>“nāhaṃ nisinno, api ca kho ṭhito”ti,</i> <b>“I wasn’t seated, but standing,”</b></a> <a data-uid="pli-tv-bu-vb-ay1:2.2.64"><i>na kāretabbo.</i> <b>then he is not to be dealt with.</b></a></p>
<p><a data-uid="pli-tv-bu-vb-ay1:2.2.65" data-ref="sc23, ms1V_1824"><i>Sā ce evaṃ vadeyya—</i> <b>If she accuses him thus:</b></a> <a data-uid="pli-tv-bu-vb-ay1:2.2.66" data-ref="pts-vp-en1.335"><i>“ayyo mayā diṭṭho mātugāmena saddhiṃ eko ekāya raho paṭicchanne āsane alaṃkammaniye nipanno”ti,</i> <b>“I’ve seen you lying down alone with a woman on a private and concealed seat suitable for doing it,”</b></a> <a data-uid="pli-tv-bu-vb-ay1:2.2.67"><i>so ca taṃ paṭijānāti, nipajjāya kāretabbo … pe …</i> <b>and he admits to that, then he is to be dealt with for the lying down. …</b></a> <a data-uid="pli-tv-bu-vb-ay1:2.2.68"><i>“nāhaṃ nipanno, api ca kho nisinno”ti,</i> <b>“I wasn’t lying down, but seated,”</b></a> <a data-uid="pli-tv-bu-vb-ay1:2.2.69"><i>nisajjāya kāretabbo … pe …</i> <b>then he is to be dealt with for the sitting. …</b></a> <a data-uid="pli-tv-bu-vb-ay1:2.2.70"><i>“nāhaṃ nipanno, api ca kho ṭhito”ti,</i> <b>“I wasn’t lying down, but standing,”</b></a> <a data-uid="pli-tv-bu-vb-ay1:2.2.71"><i>na kāretabbo.</i> <b>then he is not to be dealt with.</b></a></p>
</dd>
<dt><a data-uid="pli-tv-bu-vb-ay1:2.2.72" data-ref="sc24, ms1V_1825"><i>Aniyatoti</i> <b>Undetermined:</b></a></dt>
<dd><a data-uid="pli-tv-bu-vb-ay1:2.2.73"><i>na niyato, pārājikaṃ vā saṃghādiseso vā pācittiyaṃ vā.</i> <b>not determined. It is either an offense entailing expulsion or an offense entailing suspension or an offense entailing confession.</b></a></dd>
</dl>
</section>
<section class="vinaya-cakka">
<h2><a data-uid="pli-tv-bu-vb-ay1:3.1^a"><i></i> <b>Permutations</b></a></h2>
<p><a data-uid="pli-tv-bu-vb-ay1:3.1" data-ref="sc25, pts-cs-bu-an1.3, ms1V_1826"><i>Gamanaṃ paṭijānāti, nisajjaṃ paṭijānāti, āpattiṃ paṭijānāti, āpattiyā kāretabbo.</i> <b>If he admits to going, and he admits to sitting, and he admits to an offense, he is to be dealt with for the offense.</b></a> <a data-uid="pli-tv-bu-vb-ay1:3.2"><i>Gamanaṃ paṭijānāti, nisajjaṃ na paṭijānāti, āpattiṃ paṭijānāti, āpattiyā kāretabbo.</i> <b>If he admits to going, but he does not admit to sitting, yet he admits to an offense, he is to be dealt with for the offense.</b></a> <a data-uid="pli-tv-bu-vb-ay1:3.3"><i>Gamanaṃ paṭijānāti, nisajjaṃ paṭijānāti, āpattiṃ na paṭijānāti, nisajjāya kāretabbo.</i> <b>If he admits to going, and he admits to sitting, but he does not admit to an offense, he is to be dealt with for the sitting.</b></a> <a data-uid="pli-tv-bu-vb-ay1:3.4"><i>Gamanaṃ paṭijānāti, nisajjaṃ na paṭijānāti, āpattiṃ na paṭijānāti, na kāretabbo.</i> <b>If he admits to going, but he does not admit to sitting, nor does he admit to an offense, he is not to be dealt with.</b></a></p>
<p><a data-uid="pli-tv-bu-vb-ay1:3.5" data-ref="sc26, pts-vp-pli3.191, ms1V_1827"><i>Gamanaṃ na paṭijānāti, nisajjaṃ paṭijānāti, āpattiṃ paṭijānāti, āpattiyā kāretabbo.</i> <b>If he does not admit to going, but he admits to sitting, and he admits to an offense, he is to be dealt with for the offense.</b></a> <a data-uid="pli-tv-bu-vb-ay1:3.6"><i>Gamanaṃ na paṭijānāti, nisajjaṃ na paṭijānāti, āpattiṃ paṭijānāti, āpattiyā kāretabbo.</i> <b>If he does not admit to going, and he does not admit to sitting, but he admits to an offense, he is to be dealt with for the offense.</b></a> <a data-uid="pli-tv-bu-vb-ay1:3.7"><i>Gamanaṃ na paṭijānāti, nisajjaṃ paṭijānāti, āpattiṃ na paṭijānāti, nisajjāya kāretabbo.</i> <b>If he does not admit to going, but he admits to sitting, yet he does not admit to an offense, he is to be dealt with for the sitting.</b></a> <a data-uid="pli-tv-bu-vb-ay1:3.8"><i>Gamanaṃ na paṭijānāti, nisajjaṃ na paṭijānāti, āpattiṃ na paṭijānāti, na kāretabboti.</i> <b>If he does not admit to going, nor does he admit to sitting, nor does he admit to an offense, he is not to be dealt with.</b></a></p>
<p class="endsutta"><a data-uid="pli-tv-bu-vb-ay1:3.9" data-ref="sc27, ms1V_1828"><i>Paṭhamo aniyato niṭṭhito.</i> <b>The first undetermined offense is finished.</b></a></p>
</section>
</body>
</html>