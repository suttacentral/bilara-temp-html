<html>
<head>
<title></title>
<meta charset="utf-8">
<link rel="stylesheet" type="text/css" href="../../../../style.css">
</head>
<body>
<header>
<p class="collection"><a data-uid="pli-tv-kd5:0.1"><i>Theravāda Vinayapiṭaka</i> <b>Theravāda Collection on Monastic Law</b></a></p>
<p class="division"><a data-uid="pli-tv-kd5:0.2"><i>Mahāvagga</i> <b>The Long Division</b></a></p>
<h1><a data-uid="pli-tv-kd5:0.3"><i>Cammakkhandhaka</i> <b>The chapter on skins</b></a></h1>
</header>
<h2><a data-uid="pli-tv-kd5:0.4"><i>1. Soṇakoḷivisavatthu</i> <b>The story of Soṇa Koḷivisa</b></a></h2>
<p><a data-uid="pli-tv-kd5:1.1.1" data-ref="sc1, pts-vp-pli1.179, pts-cs-Kd.5.1.1, pts-vp-pli1.179, pts-vp-en4.236, ms-pa31127"><i>Tena samayena buddho bhagavā rājagahe viharati gijjhakūṭe pabbate.</i> <b>At one time the Master was staying at Rājagaha on the Vulture Peak.</b></a> <a data-uid="pli-tv-kd5:1.1.2"><i>Tena kho pana samayena rājā māgadho seniyo bimbisāro asītiyā gāmasahassesu issariyādhipaccaṃ rajjaṃ kāreti.</i> <b>At that time King Seniya Bimbisāra of Magadha ruled over eighty thousand villages.</b></a> <a data-uid="pli-tv-kd5:1.1.3"><i>Tena kho pana samayena campāyaṃ soṇo nāma koḷiviso seṭṭhiputto sukhumālo hoti.</i> <b>And at Campā there was a son of a prominent merchant called Soṇa Koḷivisa, who had been raised in great comfort</b></a> <a data-uid="pli-tv-kd5:1.1.4"><i>Tassa pādatalesu lomāni jātāni honti.</i> <b>and even had hairs growing on the soles of his feet.</b></a></p>
<p><a data-uid="pli-tv-kd5:1.1.5"><i>Atha kho rājā māgadho seniyo bimbisāro tāni asīti gāmikasahassāni sannipātāpetvā kenacideva karaṇīyena soṇassa koḷivisassa santike dūtaṃ pāhesi—</i> <b>On one occasion, because of some business, King Bimbisāra had the chiefs of those eighty thousand villages assembled. He then sent a message to Soṇa,</b></a> <a data-uid="pli-tv-kd5:1.1.6"><i>“āgacchatu soṇo, icchāmi soṇassa āgatan”ti.</i> <b>asking him to come.</b></a> <a data-uid="pli-tv-kd5:1.2.1" data-ref="pts-cs-Kd.5.1.2"><i>Atha kho soṇassa koḷivisassa mātāpitaro soṇaṃ koḷivisaṃ etadavocuṃ—</i> <b>Soṇa’s parents said,</b></a> <a data-uid="pli-tv-kd5:1.2.2"><i>“rājā te, tāta soṇa, pāde dakkhitukāmo.</i> <b>“Soṇa, the king wishes to see your feet,</b></a> <a data-uid="pli-tv-kd5:1.2.3"><i>Mā kho tvaṃ, tāta soṇa, yena rājā tena pāde abhippasāreyyāsi.</i> <b>but don’t point your feet at the King.</b></a> <a data-uid="pli-tv-kd5:1.2.4"><i>Rañño purato pallaṅkena nisīda.</i> <b>If you just sit down cross-legged in front of the King,</b></a> <a data-uid="pli-tv-kd5:1.2.5"><i>Nisinnassa te rājā pāde dakkhissatī”ti.</i> <b>he’ll be able to see them.”</b></a> <a data-uid="pli-tv-kd5:1.2.6"><i>Atha kho soṇaṃ koḷivisaṃ sivikāya ānesuṃ.</i> <b>And they sent him away on a palanquin.</b></a> <a data-uid="pli-tv-kd5:1.2.7"><i>Atha kho soṇo koḷiviso yena rājā māgadho seniyo bimbisāro tenupasaṅkami, upasaṅkamitvā rājānaṃ māgadhaṃ seniyaṃ bimbisāraṃ abhivādetvā rañño purato pallaṅkena nisīdi.</i> <b>Soṇa then approached King Bimbisāra, bowed, and sat down cross-legged in front of him.</b></a> <a data-uid="pli-tv-kd5:1.2.8"><i>Addasā kho rājā māgadho seniyo bimbisāro soṇassa koḷivisassa pādatalesu lomāni jātāni.</i> <b>And the King saw the hairs growing on the soles of his feet.</b></a></p>
<p><a data-uid="pli-tv-kd5:1.3.1" data-ref="pts-cs-Kd.5.1.3"><i>Atha kho rājā māgadho seniyo bimbisāro tāni asīti gāmikasahassāni diṭṭhadhammike atthe anusāsitvā uyyojesi—</i> <b>Then, after instructing those eighty thousand chiefs in worldly matters, the King dismissed them, saying,</b></a> <a data-uid="pli-tv-kd5:1.3.2"><i>“tumhe khvattha, bhaṇe, mayā diṭṭhadhammike atthe anusāsitā;</i> <b>“I have instructed you in worldly matters.</b></a> <a data-uid="pli-tv-kd5:1.3.3"><i>gacchatha, taṃ bhagavantaṃ payirupāsatha;</i> <b>Now go and visit the Master.</b></a> <a data-uid="pli-tv-kd5:1.3.4"><i>so no bhagavā samparāyike atthe anusāsissatī”ti.</i> <b>He will instruct us about the afterlife.”</b></a></p>
<p><a data-uid="pli-tv-kd5:1.3.5" data-ref="sc2, pts-vp-pli1.180, ms-pa31128"><i>Atha kho tāni asīti gāmikasahassāni yena gijjhakūṭo pabbato tenupasaṅkamiṃsu.</i> <b>Those eighty thousand chiefs then went to the Vulture Peak.</b></a> <a data-uid="pli-tv-kd5:1.4.1" data-ref="pts-cs-Kd.5.1.4"><i>Tena kho pana samayena āyasmā sāgato bhagavato upaṭṭhāko hoti.</i> <b>There they approached Venerable Sāgata, who at that time was the Master’s attendant.</b></a> <a data-uid="pli-tv-kd5:1.4.2" data-ref="pts-vp-pli1.180, pts-vp-en4.237"><i>Atha kho tāni asīti gāmikasahassāni yenāyasmā sāgato tenupasaṅkamiṃsu, upasaṅkamitvā āyasmantaṃ sāgataṃ etadavocuṃ—</i> <b>And they said to him,</b></a> <a data-uid="pli-tv-kd5:1.4.3"><i>“imāni, bhante, asīti gāmikasahassāni idhūpasaṅkantāni bhagavantaṃ dassanāya;</i> <b>“Venerable, these eighty thousand chiefs have come to see the Master.</b></a> <a data-uid="pli-tv-kd5:1.4.4"><i>sādhu mayaṃ, bhante, labheyyāma bhagavantaṃ dassanāyā”ti.</i> <b>May we please see him.”</b></a></p>
<p><a data-uid="pli-tv-kd5:1.4.5"><i>“Tena hi tumhe āyasmanto muhuttaṃ idheva tāva hotha, yāvāhaṃ bhagavantaṃ paṭivedemī”ti.</i> <b>“Well then, please wait here for a moment, while I announce you to the Master.”</b></a></p>
<p><a data-uid="pli-tv-kd5:1.5.1" data-ref="pts-cs-Kd.5.1.5"><i>Atha kho āyasmā sāgato tesaṃ asītiyā gāmikasahassānaṃ purato pekkhamānānaṃ pāṭikāya nimujjitvā bhagavato purato ummujjitvā bhagavantaṃ etadavoca—</i> <b>Then, while those eighty thousand chiefs were watching, he sunk into the stone slab he was standing on and emerged in front of the Master. And he said to the Master,</b></a> <a data-uid="pli-tv-kd5:1.5.2"><i>“imāni, bhante, asīti gāmikasahassāni idhūpasaṅkantāni bhagavantaṃ dassanāya;</i> <b>“Venerable Sir, eighty thousand chiefs have come to see you.</b></a> <a data-uid="pli-tv-kd5:1.5.3"><i>yassadāni, bhante, bhagavā kālaṃ maññatī”ti.</i> <b>Please do whatever is convenient.”</b></a></p>
<p><a data-uid="pli-tv-kd5:1.5.4"><i>“Tena hi tvaṃ, sāgata, vihārapacchāyāyaṃ āsanaṃ paññapehī”ti.</i> <b>“Well then, Sāgata, please prepare a seat in the shade of the dwelling.”</b></a></p>
<p><a data-uid="pli-tv-kd5:1.6.1" data-ref="pts-cs-Kd.5.1.6"><i>“Evaṃ, bhante”ti</i> <b>“Yes, Venerable Sir.”</b></a></p>
<p><a data-uid="pli-tv-kd5:1.6.2"><i>kho āyasmā sāgato bhagavato paṭissuṇitvā pīṭhaṃ gahetvā bhagavato purato nimujjitvā tesaṃ asītiyā gāmikasahassānaṃ purato pekkhamānānaṃ pāṭikāya ummujjitvā vihārapacchāyāyaṃ āsanaṃ paññapeti.</i> <b>He took a bench, sunk down in front of the Master, and as those eighty thousand chiefs were watching, he once more emerged from that stone slab. He then prepared a seat in the shade of the dwelling,</b></a> <a data-uid="pli-tv-kd5:1.6.3"><i>Atha kho bhagavā vihārā nikkhamitvā vihārapacchāyāyaṃ paññatte āsane nisīdi.</i> <b>and the Master came out and sat down.</b></a> <a data-uid="pli-tv-kd5:1.7.1" data-ref="pts-cs-Kd.5.1.7"><i>Atha kho tāni asīti gāmikasahassāni yena bhagavā tenupasaṅkamiṃsu, upasaṅkamitvā bhagavantaṃ abhivādetvā ekamantaṃ nisīdiṃsu.</i> <b>Those eighty thousand chiefs approached the Master, bowed, and sat down.</b></a> <a data-uid="pli-tv-kd5:1.7.2"><i>Atha kho tāni asīti gāmikasahassāni āyasmantaṃyeva sāgataṃ samannāharanti, no tathā bhagavantaṃ.</i> <b>But they were preoccupied with Sāgata, not with the Master.</b></a></p>
<p><a data-uid="pli-tv-kd5:1.7.3"><i>Atha kho bhagavā tesaṃ asītiyā gāmikasahassānaṃ cetasā cetoparivitakkamaññāya āyasmantaṃ sāgataṃ āmantesi—</i> <b>After reading the minds of those eighty thousand chiefs, the Master said to Sāgata,</b></a> <a data-uid="pli-tv-kd5:1.7.4"><i>“tena hi tvaṃ, sāgata, bhiyyoso mattāya uttari manussadhammaṃ iddhipāṭihāriyaṃ dassehī”ti.</i> <b>“Well then, Sāgata, show us more superhuman abilities, more wonders of supernormal power.”</b></a></p>
<p><a data-uid="pli-tv-kd5:1.7.5" data-ref="pts-vp-en4.238" data-var="dhūmāyatipi → dhūpāyatipi (bj, pts1); padhūpāyatipi (s1-3)"><i>“Evaṃ, bhante”ti kho āyasmā sāgato bhagavato paṭissuṇitvā vehāsaṃ abbhuggantvā ākāse antalikkhe caṅkamatipi, tiṭṭhatipi, nisīdatipi, seyyampi kappeti, dhūmāyatipi pajjalatipi, antaradhāyatipi.</i> <b>Saying, “Yes, Venerable Sir,” he rose up into the air, walked back and forth in space, and he stood, sat down, and lay down there. He emitted smoke and fire, and then disappeared.</b></a> <a data-uid="pli-tv-kd5:1.8.1" data-ref="pts-cs-Kd.5.1.8"><i>Atha kho āyasmā sāgato ākāse antalikkhe anekavihitaṃ uttari manussadhammaṃ iddhipāṭihāriyaṃ dassetvā bhagavato pādesu sirasā nipatitvā bhagavantaṃ etadavoca—</i> <b>After this display of supernormal powers, he bowed down at the feet of the Master, and said,</b></a> <a data-uid="pli-tv-kd5:1.8.2"><i>“satthā me, bhante, bhagavā;</i> <b>“Venerable Sir, you’re my teacher;</b></a> <a data-uid="pli-tv-kd5:1.8.3"><i>sāvakohamasmi.</i> <b>I’m your disciple.”</b></a> <a data-uid="pli-tv-kd5:1.8.4"><i>Satthā me, bhante, bhagavā;</i> <b></b></a> <a data-uid="pli-tv-kd5:1.8.5"><i>sāvakohamasmī”ti.</i> <b></b></a> <a data-uid="pli-tv-kd5:1.8.6"><i>Atha kho tāni asīti gāmikasahassāni “acchariyaṃ vata bho, abbhutaṃ vata bho.</i> <b>Those eighty thousand chiefs thought, “It’s astonishing and amazing</b></a> <a data-uid="pli-tv-kd5:1.8.7"><i>Sāvakopi nāma evaṃ mahiddhiko bhavissati, evaṃ mahānubhāvo, aho nūna satthā”ti bhagavantaṃyeva samannāharanti, no tathā āyasmantaṃ sāgataṃ.</i> <b>that even a disciple should be so powerful and mighty. Imagine what the teacher must be like!” And now they paid attention to the Master, not to Sāgata.</b></a></p>
<p><a data-uid="pli-tv-kd5:1.9.1" data-ref="sc3, pts-vp-pli1.181, pts-cs-Kd.5.1.9, ms-pa31129"><i>Atha kho bhagavā tesaṃ asītiyā gāmikasahassānaṃ cetasā cetoparivitakkamaññāya anupubbiṃ kathaṃ kathesi, seyyathidaṃ—</i> <b>Having reading their minds, the Master gave those eighty thousand chiefs a progressive teaching:</b></a> <a data-uid="pli-tv-kd5:1.9.2" data-ref="pts-vp-pli1.181"><i>dānakathaṃ sīlakathaṃ saggakathaṃ, kāmānaṃ ādīnavaṃ okāraṃ saṃkilesaṃ, nekkhamme ānisaṃsaṃ pakāsesi.</i> <b>talk on generosity, talk on morality, talk on heaven; and he revealed the danger, degradation, and defilement in sensual pleasures, and the benefit of renunciation.</b></a> <a data-uid="pli-tv-kd5:1.9.3"><i>Yadā te bhagavā aññāsi kallacitte, muducitte, vinīvaraṇacitte, udaggacitte, pasannacitte, atha yā buddhānaṃ sāmukkaṃsikā dhammadesanā, taṃ pakāsesi—</i> <b>When the Master knew that their minds were ready, soft, without hindrances, joyful, and confident, he revealed the teaching unique to the Buddhas:</b></a> <a data-uid="pli-tv-kd5:1.9.4"><i>dukkhaṃ, samudayaṃ, nirodhaṃ, maggaṃ.</i> <b>suffering, its origin, its cessation, and the path.</b></a> <a data-uid="pli-tv-kd5:1.9.5"><i>Seyyathāpi nāma suddhaṃ vatthaṃ apagatakāḷakaṃ sammadeva rajanaṃ paṭiggaṇheyya;</i> <b>And just as a clean and stainless cloth takes the dye properly,</b></a> <a data-uid="pli-tv-kd5:1.9.6"><i>evamevaṃ tesaṃ asītiyā gāmikasahassānaṃ tasmiṃyeva āsane virajaṃ vītamalaṃ dhammacakkhuṃ udapādi—</i> <b>so too, while they were sitting right there, those eighty thousand chiefs experienced the stainless vision of the Truth:</b></a> <a data-uid="pli-tv-kd5:1.9.7"><i>“yaṃ kiñci samudayadhammaṃ sabbaṃ taṃ nirodhadhamman”ti.</i> <b>“Anything that has a beginning has an end.”</b></a></p>
<p><a data-uid="pli-tv-kd5:1.10.1" data-ref="pts-cs-Kd.5.1.10"><i>Te diṭṭhadhammā pattadhammā viditadhammā pariyogāḷhadhammā tiṇṇavicikicchā vigatakathaṃkathā vesārajjappattā aparappaccayā satthusāsane bhagavantaṃ etadavocuṃ—</i> <b>They had seen the Truth, had reached, understood, and penetrated it; they had gone beyond doubt and uncertainty, had attained to confidence, and had become independent of others in the Teacher’s instruction. They then said to the Master,</b></a> <a data-uid="pli-tv-kd5:1.10.2"><i>“abhikkantaṃ, bhante, abhikkantaṃ, bhante.</i> <b>“Wonderful, Venerable Sir, wonderful!</b></a> <a data-uid="pli-tv-kd5:1.10.3" data-ref="pts-vp-en4.239"><i>Seyyathāpi, bhante, nikkujjitaṃ vā ukkujjeyya, paṭicchannaṃ vā vivareyya, mūḷhassa vā maggaṃ ācikkheyya, andhakāre vā telapajjotaṃ dhāreyya—</i> <b>Just as one might set upright what had been overturned, or reveal what was hidden, or show the way to one who was lost, or bring a lamp into the darkness so that</b></a> <a data-uid="pli-tv-kd5:1.10.4"><i>‘cakkhumanto rūpāni dakkhantī’ti;</i> <b>those with eyes might see what is there—</b></a> <a data-uid="pli-tv-kd5:1.10.5"><i>evamevaṃ bhagavatā anekapariyāyena dhammo pakāsito.</i> <b>just so has the Master made the Teaching clear in many ways.</b></a> <a data-uid="pli-tv-kd5:1.10.6"><i>Ete mayaṃ, bhante, bhagavantaṃ saraṇaṃ gacchāma.</i> <b>Venerable Sir, we go for refuge to the Master,</b></a> <a data-uid="pli-tv-kd5:1.10.7"><i>Dhammañca, bhikkhusaṃghañca.</i> <b>to the Teaching, and to the Order of monks.</b></a> <a data-uid="pli-tv-kd5:1.10.8"><i>Upāsake no bhagavā dhāretu ajjatagge pāṇupete saraṇaṃ gate”ti.</i> <b>Please accept us as lay followers who have gone for refuge for life.”</b></a></p>
<h3><a data-uid="pli-tv-kd5:1.10.9"><i>1.1. Soṇassapabbajjā</i> <b>The going forth of Soṇa Koḷivisa</b></a></h3>
<p><a data-uid="pli-tv-kd5:1.11.1" data-ref="sc4, pts-vp-pli1.182, pts-cs-Kd.5.1.11, ms-pa31130"><i>Atha kho soṇassa koḷivisassa etadahosi—</i> <b>But Soṇa thought,</b></a> <a data-uid="pli-tv-kd5:1.11.2"><i>“yathā yathā kho ahaṃ bhagavatā dhammaṃ desitaṃ ājānāmi, nayidaṃ sukaraṃ agāraṃ ajjhāvasatā ekantaparipuṇṇaṃ ekantaparisuddhaṃ saṅkhalikhitaṃ brahmacariyaṃ carituṃ;</i> <b>“The way I understand the Master’s Teaching, it’s not easy for one who lives in a house to lead the spiritual life perfectly complete and pure as a polished conch shell.</b></a> <a data-uid="pli-tv-kd5:1.11.3"><i>yannūnāhaṃ kesamassuṃ ohāretvā kāsāyāni vatthāni acchādetvā agārasmā anagāriyaṃ pabbajeyyan”ti.</i> <b>Why don’t I cut off my hair and beard, put on the ocher robes, and go forth from home into homelessness?”</b></a></p>
<p><a data-uid="pli-tv-kd5:1.11.4"><i>Atha kho tāni asīti gāmikasahassāni bhagavato bhāsitaṃ abhinanditvā anumoditvā uṭṭhāyāsanā bhagavantaṃ abhivādetvā padakkhiṇaṃ katvā pakkamiṃsu.</i> <b>When those eighty-four thousand chiefs had rejoiced and expressed their appreciation for the Master’s teaching, they rose from their seats, bowed down, circumambulated the Master with their right side toward him, and left.</b></a></p>
<p><a data-uid="pli-tv-kd5:1.12.1" data-ref="pts-cs-Kd.5.1.12"><i>Atha kho soṇo koḷiviso acirapakkantesu tesu asītiyā gāmikasahassesu yena bhagavā tenupasaṅkami, upasaṅkamitvā bhagavantaṃ abhivādetvā ekamantaṃ nisīdi.</i> <b>Soon after they had left, Soṇa approached the Master, bowed, sat down,</b></a> <a data-uid="pli-tv-kd5:1.12.2"><i>Ekamantaṃ nisinno kho soṇo koḷiviso bhagavantaṃ etadavoca—</i> <b>and said,</b></a> <a data-uid="pli-tv-kd5:1.12.3"><i>“yathā yathāhaṃ, bhante, bhagavatā dhammaṃ desitaṃ ājānāmi, nayidaṃ sukaraṃ agāraṃ ajjhāvasatā ekantaparipuṇṇaṃ ekantaparisuddhaṃ saṅkhalikhitaṃ brahmacariyaṃ carituṃ.</i> <b>“Venerable Sir, the way I understand the Master’s Teaching, it’s not easy for one who lives in a house to lead the spiritual life perfectly complete and pure as a polished conch shell.</b></a> <a data-uid="pli-tv-kd5:1.12.4"><i>Icchāmahaṃ, bhante, kesamassuṃ ohāretvā kāsāyāni vatthāni acchādetvā agārasmā anagāriyaṃ pabbajituṃ.</i> <b>I want to cut off my hair and beard, put on the ocher robes, and go forth from home into homelessness.</b></a> <a data-uid="pli-tv-kd5:1.12.5"><i>Pabbājetu maṃ, bhante, bhagavā”ti.</i> <b>Master, please give me the going forth.”</b></a> <a data-uid="pli-tv-kd5:1.12.6"><i>Alattha kho soṇo koḷiviso bhagavato santike pabbajjaṃ, alattha upasampadaṃ.</i> <b>And Soṇa received the going forth and the full ordination in the Master’s presence.</b></a></p>
<article class="suttanta">
<p><a data-uid="pli-tv-kd5:1.12.7" data-ref="pts-vp-pli1.182"><i>Acirupasampanno ca panāyasmā soṇo sītavane viharati.</i> <b>Soon after his ordination, while staying in Cool Grove,</b></a> <a data-uid="pli-tv-kd5:1.13.1" data-ref="pts-cs-Kd.5.1.13"><i>Tassa accāraddhavīriyassa caṅkamato pādā bhijjiṃsu.</i> <b>Venerable Soṇa walked up and down with so much energy that his feet cracked.</b></a> <a data-uid="pli-tv-kd5:1.13.2"><i>Caṅkamo lohitena phuṭo hoti, seyyathāpi gavāghātanaṃ.</i> <b>His walking-path was soaked in blood, as if a slaughterhouse.</b></a> <a data-uid="pli-tv-kd5:1.13.3"><i>Atha kho āyasmato soṇassa rahogatassa paṭisallīnassa evaṃ cetaso parivitakko udapādi—</i> <b>Then, while he was in seclusion, he thought,</b></a> <a data-uid="pli-tv-kd5:1.13.4"><i>“ye kho keci bhagavato sāvakā āraddhavīriyā viharanti, ahaṃ tesaṃ aññataro.</i> <b>“I’m one of the Master’s energetic disciples,</b></a> <a data-uid="pli-tv-kd5:1.13.5"><i>Atha ca pana me nānupādāya āsavehi cittaṃ vimuccati.</i> <b>yet my mind isn’t freed from the corruptions without grasping.</b></a> <a data-uid="pli-tv-kd5:1.13.6"><i>Saṃvijjanti kho pana me kule bhogā;</i> <b>But my family is wealthy.</b></a> <a data-uid="pli-tv-kd5:1.13.7"><i>sakkā bhoge ca bhuñjituṃ, puññāni ca kātuṃ.</i> <b></b></a> <a data-uid="pli-tv-kd5:1.13.8" data-ref="pts-vp-en4.240"><i>Yannūnāhaṃ hīnāyāvattitvā bhoge ca bhuñjeyyaṃ, puññāni ca kareyyan”ti.</i> <b>Perhaps I should return to the lower life, enjoy wealth, and make merit?”</b></a></p>
<p><a data-uid="pli-tv-kd5:1.14.1" data-ref="pts-cs-Kd.5.1.14"><i>Atha kho bhagavā āyasmato soṇassa cetasā cetoparivitakkamaññāya—</i> <b>Just then the Master read Soṇa’s mind.</b></a> <a data-uid="pli-tv-kd5:1.14.2"><i>seyyathāpi nāma balavā puriso samiñjitaṃ vā bāhaṃ pasāreyya, pasāritaṃ vā bāhaṃ samiñjeyya; evameva—gijjhakūṭe pabbate antarahito sītavane pāturahosi.</i> <b>And, as a strong man might bend or stretch his arm, so the Master disappeared from the Vulture Peak and appeared in Cool Grove.</b></a></p>
<p><a data-uid="pli-tv-kd5:1.14.3" data-ref="sc5, ms-pa31131"><i>Atha kho bhagavā sambahulehi bhikkhūhi saddhiṃ senāsanacārikaṃ āhiṇḍanto yenāyasmato soṇassa caṅkamo tenupasaṅkami.</i> <b>Soon afterwards as the Master and a number of monks were walking about the dwellings, they came to Soṇa’s walking-path.</b></a> <a data-uid="pli-tv-kd5:1.14.4"><i>Addasā kho bhagavā āyasmato soṇassa caṅkamaṃ lohitena phuṭaṃ, disvāna bhikkhū āmantesi—</i> <b>The Master looked at it and asked the monks,</b></a> <a data-uid="pli-tv-kd5:1.14.5"><i>“kassa nvāyaṃ, bhikkhave, caṅkamo lohitena phuṭo, seyyathāpi gavāghātanan”ti?</i> <b>“Whose walking-path is this? It’s soaked in blood, as if a slaughterhouse.”</b></a> <a data-uid="pli-tv-kd5:1.14.6"><i>“Āyasmato, bhante, soṇassa accāraddhavīriyassa caṅkamato pādā bhijjiṃsu.</i> <b>And they told him what had happened.</b></a> <a data-uid="pli-tv-kd5:1.14.7"><i>Tassāyaṃ caṅkamo lohitena phuṭo, seyyathāpi gavāghātanan”ti.</i> <b></b></a></p>
<p><a data-uid="pli-tv-kd5:1.15.1" data-ref="sc6, pts-vp-pli1.183, pts-cs-Kd.5.1.15, ms-pa31132"><i>Atha kho bhagavā yenāyasmato soṇassa vihāro tenupasaṅkami, upasaṅkamitvā paññatte āsane nisīdi.</i> <b>The Master then approached Soṇa’s dwelling and sat down on a prepared seat.</b></a> <a data-uid="pli-tv-kd5:1.15.2"><i>Āyasmāpi kho soṇo bhagavantaṃ abhivādetvā ekamantaṃ nisīdi.</i> <b>Soṇa bowed and sat down,</b></a> <a data-uid="pli-tv-kd5:1.15.3"><i>Ekamantaṃ nisinnaṃ kho āyasmantaṃ soṇaṃ bhagavā etadavoca—</i> <b>and the Master said to him,</b></a> <a data-uid="pli-tv-kd5:1.15.4"><i>“nanu te, soṇa, rahogatassa paṭisallīnassa evaṃ cetaso parivitakko udapādi—</i> <b>“Soṇa, when you were in seclusion, didn’t you think,</b></a> <a data-uid="pli-tv-kd5:1.15.5"><i>‘ye kho keci bhagavato sāvakā āraddhavīriyā viharanti, ahaṃ tesaṃ aññataro.</i> <b>ʻI’m one of the Master’s energetic disciples,</b></a> <a data-uid="pli-tv-kd5:1.15.6"><i>Atha ca pana me nānupādāya āsavehi cittaṃ vimuccati.</i> <b>yet my mind isn’t freed from the corruptions without grasping.</b></a> <a data-uid="pli-tv-kd5:1.15.7"><i>Saṃvijjanti kho pana me kule bhogā;</i> <b>But my family is wealthy.</b></a> <a data-uid="pli-tv-kd5:1.15.8"><i>sakkā bhoge ca bhuñjituṃ, puññāni ca kātuṃ.</i> <b></b></a> <a data-uid="pli-tv-kd5:1.15.9"><i>Yannūnāhaṃ hīnāyāvattitvā bhoge ca bhuñjeyyaṃ, puññāni ca kareyyan’”ti?</i> <b>Perhaps I should return to the lower life, enjoy wealth, and make merit’?”</b></a></p>
<p><a data-uid="pli-tv-kd5:1.15.10"><i>“Evaṃ, bhante”ti.</i> <b>“Yes, Venerable Sir.”</b></a></p>
<p><a data-uid="pli-tv-kd5:1.15.11"><i>“Taṃ kiṃ maññasi, soṇa, kusalo tvaṃ pubbe agārikabhūto vīṇāya tantissare”ti?</i> <b>“Think about it, Soṇa. When you were previously a lay person, weren’t you a skilled lute player?”</b></a></p>
<p><a data-uid="pli-tv-kd5:1.15.12"><i>“Evaṃ, bhante”ti.</i> <b>“Yes.”</b></a></p>
<p><a data-uid="pli-tv-kd5:1.15.13"><i>“Taṃ kiṃ maññasi, soṇa, yadā te vīṇāya tantiyo accāyatā honti, api nu te vīṇā tasmiṃ samaye saravatī vā hoti, kammaññā vā”ti?</i> <b>“When the strings were too tight, was the lute melodious and easy to play?”</b></a></p>
<p><a data-uid="pli-tv-kd5:1.15.14"><i>“No hetaṃ, bhante”ti.</i> <b>“No.”</b></a></p>
<p><a data-uid="pli-tv-kd5:1.16.1" data-ref="pts-vp-en4.241, pts-cs-Kd.5.1.16"><i>“Taṃ kiṃ maññasi, soṇa, yadā te vīṇāya tantiyo atisithilā honti, api nu te vīṇā tasmiṃ samaye saravatī vā hoti, kammaññā vā”ti?</i> <b>“When the strings were too loose, was the lute melodious and easy to play?”</b></a></p>
<p><a data-uid="pli-tv-kd5:1.16.2"><i>“No hetaṃ, bhante”ti.</i> <b>“No.”</b></a></p>
<p><a data-uid="pli-tv-kd5:1.16.3"><i>“Taṃ kiṃ maññasi, soṇa, yadā te vīṇāya tantiyo neva accāyatā honti nātisithilā, same guṇe patiṭṭhitā, api nu te vīṇā tasmiṃ samaye saravatī vā hoti, kammaññā vā”ti?</i> <b>“But when the strings were neither too tight nor too loose, but set to a balanced tension, was the lute then melodious and easy to play?”</b></a></p>
<p><a data-uid="pli-tv-kd5:1.16.4"><i>“Evaṃ, bhante”ti.</i> <b>“Yes.”</b></a></p>
<p><a data-uid="pli-tv-kd5:1.16.5" data-ref="pts-vp-pli1.183"><i>“Evameva kho, soṇa, accāraddhavīriyaṃ uddhaccāya saṃvattati, atilīnavīriyaṃ kosajjāya saṃvattati.</i> <b>“Just so, Soṇa, too much energy leads to restlessness and too little to laziness.</b></a> <a data-uid="pli-tv-kd5:1.17.1" data-ref="pts-cs-Kd.5.1.17"><i>Tasmātiha tvaṃ, soṇa, vīriyasamataṃ adhiṭṭhaha, indriyānañca samataṃ paṭivijjha, tattha ca nimittaṃ gaṇhāhī”ti.</i> <b>So exert a balanced energy and discover an evenness of the spiritual faculties. And that is where you should take up the meditation object.”</b></a></p>
<p><a data-uid="pli-tv-kd5:1.17.2"><i>“Evaṃ, bhante”ti kho āyasmā soṇo bhagavato paccassosi.</i> <b>“Yes, Venerable Sir.”</b></a></p>
<p><a data-uid="pli-tv-kd5:1.17.3"><i>Atha kho bhagavā āyasmantaṃ soṇaṃ iminā ovādena ovaditvā—seyyathāpi nāma balavā puriso samiñjitaṃ vā bāhaṃ pasāreyya, pasāritaṃ vā bāhaṃ samiñjeyya; evameva—sītavane āyasmato soṇassa sammukhe antarahito gijjhakūṭe pabbate pāturahosi.</i> <b>Then, as a strong man might bend or stretch his arm, so too the Master disappeared from the presence of Soṇa in Cool Grove and appeared on the Vulture Peak.</b></a></p>
<p><a data-uid="pli-tv-kd5:1.18.1" data-ref="sc7, pts-cs-Kd.5.1.18, ms-pa31133"><i>Atha kho āyasmā soṇo aparena samayena vīriyasamataṃ adhiṭṭhāsi, indriyānañca samataṃ paṭivijjhi, tattha ca nimittaṃ aggahesi.</i> <b>After some time, Soṇa exerted a balanced energy, discovered an evenness of the spiritual faculties, and that is where he took up his meditation object.</b></a> <a data-uid="pli-tv-kd5:1.18.2"><i>Atha kho āyasmā soṇo, eko vūpakaṭṭho appamatto ātāpī pahitatto viharanto, na cirasseva—yassatthāya kulaputtā sammadeva agārasmā anagāriyaṃ pabbajanti, tadanuttaraṃ—brahmacariyapariyosānaṃ diṭṭheva dhamme sayaṃ abhiññā sacchikatvā upasampajja vihāsi.</i> <b>He then stayed by himself, secluded, heedful, energetic, and diligent. And in this very life, he soon realized with his own insight the supreme goal of the spiritual life for which people from good families rightly go forth from home to homelessness.</b></a> <a data-uid="pli-tv-kd5:1.18.3" data-ref="pts-vp-en4.242"><i>“Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyā”ti abhiññāsi.</i> <b>He understood that birth had come to an end, that the spiritual life had been lived, that the job had been done, that there was no further state of existence.</b></a> <a data-uid="pli-tv-kd5:1.18.4"><i>Aññataro ca panāyasmā soṇo arahataṃ ahosi.</i> <b>And Venerable Soṇa became one of the perfected ones.</b></a></p>
<p><a data-uid="pli-tv-kd5:1.19.1" data-ref="sc8, pts-cs-Kd.5.1.19, ms-pa31134"><i>Atha kho āyasmato soṇassa arahattappattassa etadahosi—</i> <b>After attaining perfection, Soṇa thought,</b></a> <a data-uid="pli-tv-kd5:1.19.2"><i>“yannūnāhaṃ bhagavato santike aññaṃ byākareyyan”ti.</i> <b>“Let me declare perfect insight in the presence of the Master.”</b></a> <a data-uid="pli-tv-kd5:1.19.3"><i>Atha kho āyasmā soṇo yena bhagavā tenupasaṅkami, upasaṅkamitvā bhagavantaṃ abhivādetvā ekamantaṃ nisīdi.</i> <b>He then went to the Master, bowed, sat down,</b></a> <a data-uid="pli-tv-kd5:1.19.4"><i>Ekamantaṃ nisinno kho āyasmā soṇo bhagavantaṃ etadavoca—</i> <b>and said:</b></a></p>
<p><a data-uid="pli-tv-kd5:1.20.1" data-ref="pts-cs-Kd.5.1.20"><i>“yo so, bhante, bhikkhu arahaṃ khīṇāsavo vusitavā katakaraṇīyo ohitabhāro anuppattasadattho parikkhīṇabhavasaṃyojano sammadaññāvimutto, so chaṭṭhānāni adhimutto hoti—</i> <b>“Venerable Sir, a monk who is a perfected one—who has ended the corruptions, lived the spiritual life, done the job, put down the burden, realized the true goal, cut the bond to existence, gained release by right insight—he is committed to six things:</b></a> <a data-uid="pli-tv-kd5:1.20.2"><i>nekkhammādhimutto hoti, pavivekādhimutto hoti, abyāpajjādhimutto hoti, upādānakkhayādhimutto hoti, taṇhakkhayādhimutto hoti, asammohādhimutto hoti.</i> <b>to renunciation, seclusion, harmlessness, the end of grasping, the end of craving, and non-confusion.</b></a></p>
<p><a data-uid="pli-tv-kd5:1.21.1" data-ref="sc9, pts-cs-Kd.5.1.21, ms-pa31135"><i>Siyā kho pana, bhante, idhekaccassa āyasmato evamassa—</i> <b>Some venerable here might think,</b></a> <a data-uid="pli-tv-kd5:1.21.2"><i>‘kevalaṃ saddhāmattakaṃ nūna ayamāyasmā nissāya nekkhammādhimutto’ti, na kho panetaṃ, bhante, evaṃ daṭṭhabbaṃ.</i> <b>ʻNo doubt this venerable is committed to renunciation because of confidence.’ But this is the wrong way to look at it.</b></a> <a data-uid="pli-tv-kd5:1.21.3" data-var="karaṇīyamattānaṃ → karaṇīyamattano (bj); karaṇīyaṃ attano (@an6.55#1 [55. Soṇasutta])"><i>Khīṇāsavo, bhante, bhikkhu, vusitavā, katakaraṇīyo, karaṇīyamattānaṃ asamanupassanto katassa vā paṭicayaṃ khayā rāgassa vītarāgattā nekkhammādhimutto hoti, khayā dosassa vītadosattā nekkhammādhimutto hoti, khayā mohassa vītamohattā nekkhammādhimutto hoti.</i> <b>The monk who has ended the corruptions, who has lived the spiritual life and done the job, doesn’t see anything to be done in himself or anything to be added to what has already been done. He is committed to renunciation because of the ending of sensual desire, because he is without sensual desire. He is committed to renunciation because of the ending of ill-will, because he is without ill-will. He is committed to renunciation because of the ending of confusion, because he is without confusion.</b></a></p>
<p><a data-uid="pli-tv-kd5:1.22.1" data-ref="sc10, pts-vp-pli1.184, pts-cs-Kd.5.1.22, ms-pa31136"><i>Siyā kho pana, bhante, idhekaccassa āyasmato evamassa—</i> <b>Some venerable here might think,</b></a> <a data-uid="pli-tv-kd5:1.22.2"><i>‘lābhasakkārasilokaṃ nūna ayamāyasmā nikāmayamāno pavivekādhimutto’ti.</i> <b>ʻNo doubt this venerable is committed to seclusion because he desires gain, honor, and fame.’</b></a> <a data-uid="pli-tv-kd5:1.22.3" data-ref="pts-vp-pli1.184"><i>Na kho panetaṃ, bhante, evaṃ daṭṭhabbaṃ.</i> <b>But this is the wrong way to look at it.</b></a> <a data-uid="pli-tv-kd5:1.22.4" data-ref="pts-vp-en4.243"><i>Khīṇāsavo, bhante, bhikkhu, vusitavā, katakaraṇīyo, karaṇīyamattānaṃ asamanupassanto katassa vā paṭicayaṃ, khayā rāgassa vītarāgattā pavivekādhimutto hoti, khayā dosassa vītadosattā pavivekādhimutto hoti, khayā mohassa vītamohattā pavivekādhimutto hoti.</i> <b>The monk who has ended the corruptions, who has lived the spiritual life and done the job, doesn’t see anything to be done in himself or anything to be added to what has already been done. He is committed to seclusion because of the ending of sensual desire, because he is without sensual desire. He is committed to seclusion because of the ending of ill-will, because he is without ill-will. He is committed to seclusion because of the ending of confusion, because he is without confusion.</b></a></p>
<p><a data-uid="pli-tv-kd5:1.23.1" data-ref="sc11, pts-cs-Kd.5.1.23, ms-pa31137"><i>Siyā kho pana, bhante, idhekaccassa āyasmato evamassa—</i> <b>Some venerable here might think,</b></a> <a data-uid="pli-tv-kd5:1.23.2"><i>‘sīlabbataparāmāsaṃ nūna ayamāyasmā sārato paccāgacchanto abyāpajjādhimutto’ti.</i> <b>ʻNo doubt this venerable is committed to non-harming because he has fallen back on adhering to conduct and vows as the essence of the spiritual life.’</b></a> <a data-uid="pli-tv-kd5:1.23.3"><i>Na kho panetaṃ, bhante, evaṃ daṭṭhabbaṃ.</i> <b>But this is the wrong way to look at it.</b></a> <a data-uid="pli-tv-kd5:1.23.4"><i>Khīṇāsavo, bhante, bhikkhu, vusitavā, katakaraṇīyo, karaṇīyamattānaṃ asamanupassanto katassa vā paṭicayaṃ, khayā rāgassa vītarāgattā abyāpajjādhimutto hoti, khayā dosassa vītadosattā abyāpajjādhimutto hoti, khayā mohassa vītamohattā abyāpajjādhimutto hoti.</i> <b>The monk who has ended the corruptions, who has lived the spiritual life and done the job, doesn’t see anything to be done in himself or anything to be added to what has already been done. He is committed to harmlessness because of the ending of sensual desire, because he is without sensual desire. He is committed to harmlessness because of the ending of ill-will, because he is without ill-will. He is committed to harmlessness because of the ending of confusion, because he is without confusion.</b></a></p>
<p><a data-uid="pli-tv-kd5:1.24.1" data-ref="sc12, pts-cs-Kd.5.1.24, ms-pa31138-1140"><i>Khayā rāgassa vītarāgattā upādānakkhayādhimutto hoti, khayā dosassa vītadosattā upādānakkhayādhimutto hoti, khayā mohassa vītamohattā upādānakkhayādhimutto hoti.</i> <b>He is committed to the end of grasping, to the end of craving, and to non-confusion because of the ending of sensual desire, because he is without sensual desire.</b></a></p>
<p><a data-uid="pli-tv-kd5:1.24.2" data-ref="sc13"><i>Khayā rāgassa vītarāgattā taṇhakkhayādhimutto hoti, khayā dosassa vītadosattā taṇhakkhayādhimutto hoti, khayā mohassa vītamohattā taṇhakkhayādhimutto hoti.</i> <b>He is committed to the end of grasping, to the end of craving, and to non-confusion because of the ending of ill-will, because he is without ill-will.</b></a></p>
<p><a data-uid="pli-tv-kd5:1.24.3" data-ref="sc14"><i>Khayā rāgassa vītarāgattā asammohādhimutto hoti, khayā dosassa vītadosattā asammohādhimutto hoti, khayā mohassa vītamohattā asammohādhimutto hoti.</i> <b>He is committed to the end of grasping, to the end of craving, and to non-confusion because of the ending of confusion, because he is without confusion.</b></a></p>
<p><a data-uid="pli-tv-kd5:1.25.1" data-ref="sc15, pts-cs-Kd.5.1.25, ms-pa31141"><i>Evaṃ sammā vimuttacittassa, bhante, bhikkhuno bhusā cepi cakkhuviññeyyā rūpā cakkhussa āpāthaṃ āgacchanti, nevassa cittaṃ pariyādiyanti.</i> <b>Venerable Sir, for a monk who is fully freed in this way, even if he sees compelling visual objects, his mind is not overpowered by them.</b></a> <a data-uid="pli-tv-kd5:1.25.2"><i>Amissīkatamevassa cittaṃ hoti, ṭhitaṃ āneñjappattaṃ, vayañcassānupassati.</i> <b>It remains unaffected, steady, and imperturbable, and he observes it’s disappearance.</b></a> <a data-uid="pli-tv-kd5:1.25.3" data-ref="pts-vp-en4.244"><i>Bhusā cepi sotaviññeyyā saddā … pe …</i> <b>Even if he hears compelling sounds …</b></a> <a data-uid="pli-tv-kd5:1.25.4"><i>ghānaviññeyyā gandhā …</i> <b>smells compelling odors …</b></a> <a data-uid="pli-tv-kd5:1.25.5"><i>jivhāviññeyyā rasā …</i> <b>tastes compelling flavors …</b></a> <a data-uid="pli-tv-kd5:1.25.6"><i>kāyaviññeyyā phoṭṭhabbā …</i> <b>touches compelling material objects …</b></a> <a data-uid="pli-tv-kd5:1.25.7"><i>manoviññeyyā dhammā manassa āpāthaṃ āgacchanti, nevassa cittaṃ pariyādiyanti;</i> <b>experiences compelling mental phenomena, his mind is not overpowered by them.</b></a> <a data-uid="pli-tv-kd5:1.25.8"><i>amissīkatamevassa cittaṃ hoti, ṭhitaṃ āneñjappattaṃ, vayañcassānupassati.</i> <b>It remains unaffected, steady, and imperturbable, and he observes it’s disappearance.</b></a></p>
<p><a data-uid="pli-tv-kd5:1.26.1" data-ref="pts-cs-Kd.5.1.26"><i>Seyyathāpi, bhante, selo pabbato acchiddo asusiro ekagghano, puratthimāya cepi disāya āgaccheyya bhusā vātavuṭṭhi, neva naṃ saṅkampeyya na sampakampeyya na sampavedheyya;</i> <b>It’s just like a granite mountain, a single solid mass without cracks. It doesn’t shake or tremble when powerful rainstorms arrive from any direction.</b></a> <a data-uid="pli-tv-kd5:1.26.2"><i>pacchimāya cepi disāya āgaccheyya bhusā vātavuṭṭhi … pe …</i> <b></b></a> <a data-uid="pli-tv-kd5:1.26.3"><i>uttarāya cepi disāya … pe …</i> <b></b></a> <a data-uid="pli-tv-kd5:1.26.4"><i>dakkhiṇāya cepi disāya āgaccheyya bhusā vātavuṭṭhi, neva naṃ saṅkampeyya na sampakampeyya na sampavedheyya;</i> <b></b></a> <a data-uid="pli-tv-kd5:1.26.5"><i>evameva kho, bhante, evaṃ sammā vimuttacittassa bhikkhuno bhusā cepi cakkhuviññeyyā rūpā cakkhussa āpāthaṃ āgacchanti, nevassa cittaṃ pariyādiyanti;</i> <b>Just like that is the mind of the monk who is fully freed in this way.</b></a> <a data-uid="pli-tv-kd5:1.26.6"><i>amissīkatamevassa cittaṃ hoti, ṭhitaṃ āneñjappattaṃ, vayañcassānupassati.</i> <b></b></a> <a data-uid="pli-tv-kd5:1.26.7"><i>Bhusā cepi sotaviññeyyā saddā … pe …</i> <b></b></a> <a data-uid="pli-tv-kd5:1.26.8"><i>ghānaviññeyyā gandhā …</i> <b></b></a> <a data-uid="pli-tv-kd5:1.26.9"><i>jivhāviññeyyā rasā …</i> <b></b></a> <a data-uid="pli-tv-kd5:1.26.10"><i>kāyaviññeyyā phoṭṭhabbā …</i> <b></b></a> <a data-uid="pli-tv-kd5:1.26.11"><i>manoviññeyyā dhammā manassa āpāthaṃ āgacchanti, nevassa cittaṃ pariyādiyanti;</i> <b></b></a> <a data-uid="pli-tv-kd5:1.26.12"><i>amissīkatamevassa cittaṃ hoti, ṭhitaṃ āneñjappattaṃ, vayañcassānupassatī”ti.</i> <b></b></a></p>
<blockquote class="gatha">
<p><a data-uid="pli-tv-kd5:1.27.1" data-ref="sc16, pts-cs-Kd.5.1.27, ms-pa31142"><i>Nekkhammaṃ adhimuttassa,</i> <b>For the one committed to renunciation</b></a><br>
<a data-uid="pli-tv-kd5:1.27.2"><i>pavivekañca cetaso;</i> <b>And to seclusion of the mind,</b></a><br>
<a data-uid="pli-tv-kd5:1.27.3"><i>Abyāpajjādhimuttassa,</i> <b>For the one committed to harmlessness</b></a><br>
<a data-uid="pli-tv-kd5:1.27.4"><i>upādānakkhayassa ca.</i> <b>And to the end of grasping,</b></a></p>
<p><a data-uid="pli-tv-kd5:1.27.5" data-ref="sc17, pts-vp-pli1.185, pts-vp-pli1.185, ms-pa31143"><i>Taṇhakkhayādhimuttassa,</i> <b>For the one committed to the end of craving</b></a><br>
<a data-uid="pli-tv-kd5:1.27.6"><i>asammohañca cetaso;</i> <b>And to non-confusion of the mind,</b></a><br>
<a data-uid="pli-tv-kd5:1.27.7"><i>Disvā āyatanuppādaṃ,</i> <b>Having seen the arising of the senses,</b></a><br>
<a data-uid="pli-tv-kd5:1.27.8"><i>sammā cittaṃ vimuccati.</i> <b>Their mind is fully freed.</b></a></p>
<p><a data-uid="pli-tv-kd5:1.27.9" data-ref="sc18, ms-pa31144"><i>Tassa sammāvimuttassa,</i> <b>For the one who is fully freed,</b></a><br>
<a data-uid="pli-tv-kd5:1.27.10"><i>santacittassa bhikkhuno;</i> <b>The monastic with a peaceful mind,</b></a><br>
<a data-uid="pli-tv-kd5:1.27.11"><i>Katassa paṭicayo natthi,</i> <b>There is nothing more to add</b></a><br>
<a data-uid="pli-tv-kd5:1.27.12"><i>karaṇīyaṃ na vijjati.</i> <b>And nothing that needs to be done.</b></a></p>
<p><a data-uid="pli-tv-kd5:1.27.13" data-ref="sc19, ms-pa31145"><i>Selo yathā ekagghano,</i> <b>Just as a single solid rock,</b></a><br>
<a data-uid="pli-tv-kd5:1.27.14"><i>vātena na samīrati;</i> <b>Is unshaken by the wind,</b></a><br>
<a data-uid="pli-tv-kd5:1.27.15"><i>Evaṃ rūpā rasā saddā,</i> <b>So too, all visual objects, and sounds,</b></a><br>
<a data-uid="pli-tv-kd5:1.27.16"><i>gandhā phassā ca kevalā.</i> <b>Odors, tastes, and material objects,</b></a></p>
<p><a data-uid="pli-tv-kd5:1.27.17" data-ref="sc20, pts-vp-en4.245, ms-pa31146"><i>Iṭṭhā dhammā aniṭṭhā ca,</i> <b>And mental objects, good and bad,</b></a><br>
<a data-uid="pli-tv-kd5:1.27.18"><i>na pavedhenti tādino;</i> <b>Cannot move that kind of person.</b></a><br>
<a data-uid="pli-tv-kd5:1.27.19"><i>Ṭhitaṃ cittaṃ vippamuttaṃ,</i> <b>Their mind is free and steady,</b></a><br>
<a data-uid="pli-tv-kd5:1.27.20"><i>vayañcassānupassatīti.</i> <b>And they observe it as it disappears.”</b></a></p>
</blockquote>
</article>
<h2><a data-uid="pli-tv-kd5:1.27.21"><i>2. Diguṇādiupāhanapaṭikkhepa</i> <b>The prohibition against sandals with double-layered soles, etc.</b></a></h2>
<p><a data-uid="pli-tv-kd5:1.28.1" data-ref="sc21, pts-cs-Kd.5.1.28, ms-pa31147"><i>Atha kho bhagavā bhikkhū āmantesi—</i> <b>Then the Master addressed the monks:</b></a> <a data-uid="pli-tv-kd5:1.28.2"><i>“evaṃ kho, bhikkhave, kulaputtā aññaṃ byākaronti, attho ca vutto, attā ca anupanīto.</i> <b>“It’s in this way that someone from a good family declares perfect insight. The matter is spoken of, but the person is not mentioned.</b></a> <a data-uid="pli-tv-kd5:1.28.3"><i>Atha ca panidhekacce moghapurisā hasamānakaṃ maññe aññaṃ byākaronti, te pacchā vighātaṃ āpajjantī”ti.</i> <b>And still some foolish men here seem to declare perfect insight just for fun. Afterward they experience distress because of that.”</b></a></p>
<p><a data-uid="pli-tv-kd5:1.29.1" data-ref="pts-cs-Kd.5.1.29"><i>Atha kho bhagavā āyasmantaṃ soṇaṃ āmantesi—</i> <b>The Master then said to Soṇa,</b></a> <a data-uid="pli-tv-kd5:1.29.2"><i>“tvaṃ khosi, soṇa, sukhumālo.</i> <b>“Soṇa, you were brought up in great comfort.</b></a> <a data-uid="pli-tv-kd5:1.29.3"><i>Anujānāmi te, soṇa, ekapalāsikaṃ upāhanan”ti.</i> <b>I allow you to use sandals with single-layered soles.”</b></a></p>
<p><a data-uid="pli-tv-kd5:1.29.4"><i>“Ahaṃ kho, bhante, asītisakaṭavāhe hiraññaṃ ohāya agārasmā anagāriyaṃ pabbajito, sattahatthikañca anīkaṃ.</i> <b>“When I went forth into homelessness, Venerable Sir, I left behind eighty cartloads of gold coins and a group of seven elephants.</b></a> <a data-uid="pli-tv-kd5:1.29.5"><i>Athāhaṃ, bhante, ekapalāsikañce upāhanaṃ pariharissāmi, tassa me bhavissanti vattāro ‘soṇo koḷiviso asītisakaṭavāhe hiraññaṃ ohāya agārasmā anagāriyaṃ pabbajito, sattahatthikañca anīkaṃ.</i> <b>If I were to walk around in sandals with single-layered soles, some people would say, ʻSoṇa left all this behind when he went forth</b></a> <a data-uid="pli-tv-kd5:1.29.6"><i>So dānāyaṃ ekapalāsikāsu upāhanāsu satto’ti.</i> <b>and now he is attached to sandals with single-layered soles.’</b></a> <a data-uid="pli-tv-kd5:1.30.1" data-ref="pts-cs-Kd.5.1.30"><i>Sace bhagavā bhikkhusaṃghassa anujānissati ahampi paribhuñjissāmi;</i> <b>If you allow them to the Order of monks, I too will use them.</b></a> <a data-uid="pli-tv-kd5:1.30.2"><i>no ce bhagavā bhikkhusaṃghassa anujānissati, ahampi na paribhuñjissāmī”ti.</i> <b>If not, I won’t use them either.”</b></a> <a data-uid="pli-tv-kd5:1.30.3"><i>Atha kho bhagavā etasmiṃ nidāne etasmiṃ pakaraṇe dhammiṃ kathaṃ katvā bhikkhū āmantesi—</i> <b>The Master then gave a teaching and addressed the monks:</b></a></p>
<p class="rule"><a data-uid="pli-tv-kd5:1.30.4"><i>“anujānāmi, bhikkhave, ekapalāsikaṃ upāhanaṃ.</i> <b>“I allow sandals with single-layered soles.</b></a> <a data-uid="pli-tv-kd5:1.30.5"><i>Na, bhikkhave, diguṇā upāhanā dhāretabbā.</i> <b>But you should not wear sandals with double-layered soles,</b></a> <a data-uid="pli-tv-kd5:1.30.6"><i>Na tiguṇā upāhanā dhāretabbā.</i> <b>with triple-layered soles,</b></a> <a data-uid="pli-tv-kd5:1.30.7" data-var="guṇaṅguṇūpāhanā → gaṇaṅgaṇūpāhanā (bj, pts1); guṇaṅgaṇupāhanā (s1-3)"><i>Na guṇaṅguṇūpāhanā dhāretabbā.</i> <b>or with multi-layered soles.</b></a> <a data-uid="pli-tv-kd5:1.30.8" data-ref="pts-vp-en4.246"><i>Yo dhāreyya, āpatti dukkaṭassā”ti.</i> <b>If you do, you commit an offense of wrong conduct.”</b></a></p>
<h2><a data-uid="pli-tv-kd5:1.30.9"><i>3. Sabbanīlikādipaṭikkhepa</i> <b>The prohibition against what is entirely blue, etc.</b></a></h2>
<p><a data-uid="pli-tv-kd5:2.1.1" data-ref="sc22, pts-cs-Kd.5.2.1, ms-pa31148"><i>Tena kho pana samayena chabbaggiyā bhikkhū sabbanīlikā upāhanāyo dhārenti … pe …</i> <b>Soon afterwards the monks from the group of six wore entirely blue sandals …</b></a> <a data-uid="pli-tv-kd5:2.1.2"><i>sabbapītikā upāhanāyo dhārenti …</i> <b>entirely yellow sandals …</b></a> <a data-uid="pli-tv-kd5:2.1.3"><i>sabbalohitikā upāhanāyo dhārenti …</i> <b>entirely red sandals …</b></a> <a data-uid="pli-tv-kd5:2.1.4" data-var="sabbamañjiṭṭhikā → sabbamañjeṭṭhikā (bj, s1-3, pts1, mr); sabbamañjaṭṭhikāyo (si)"><i>sabbamañjiṭṭhikā upāhanāyo dhārenti …</i> <b>entirely magenta sandals …</b></a> <a data-uid="pli-tv-kd5:2.1.5"><i>sabbakaṇhā upāhanāyo dhārenti …</i> <b>entirely black sandals …</b></a> <a data-uid="pli-tv-kd5:2.1.6"><i>sabbamahāraṅgarattā upāhanāyo dhārenti …</i> <b>entirely orange sandals …</b></a> <a data-uid="pli-tv-kd5:2.1.7"><i>sabbamahānāmarattā upāhanāyo dhārenti.</i> <b>entirely beige sandals.</b></a> <a data-uid="pli-tv-kd5:2.1.8"><i>Manussā ujjhāyanti khiyyanti vipācenti—</i> <b>People complained and criticized them,</b></a> <a data-uid="pli-tv-kd5:2.1.9"><i>“seyyathāpi gihī kāmabhogino”ti.</i> <b>“They are just like lay people who indulge in sensual pleasures.”</b></a> <a data-uid="pli-tv-kd5:2.1.10"><i>Bhagavato etamatthaṃ ārocesuṃ.</i> <b>They told the Master and he said:</b></a></p>
<p class="rule"><a data-uid="pli-tv-kd5:2.1.11"><i>“Na, bhikkhave, sabbanīlikā upāhanā dhāretabbā … pe …</i> <b>“You should not wear sandals that are entirely blue,</b></a> <a data-uid="pli-tv-kd5:2.1.12" data-note="_Mahāraṅgaratta_. According to SED, the _mahāraṅga_ (sv. _mahārajana_) is the safflower, which is normally deep yellow or orange. | _Mahānāmaratta_. {Sp.3.246}: _Mahānāmarattā sambhinnavaṇṇā hoti paṇḍupalāsavaṇṇā_, “_Mahānāmaratta_ is a mixed color, the color of withered leaves.”"><i>na sabbapītikā upāhanā dhāretabbā, na sabbalohitikā upāhanā dhāretabbā, na sabbamañjiṭṭhikā upāhanā dhāretabbā, na sabbakaṇhā upāhanā dhāretabbā, na sabbamahāraṅgarattā upāhanā dhāretabbā, na sabbamahānāmarattā upāhanā dhāretabbā.</i> <b>entirely yellow, entirely red, entirely magenta, entirely black, entirely orange, or entirely beige.</b></a> <a data-uid="pli-tv-kd5:2.1.13"><i>Yo dhāreyya, āpatti dukkaṭassā”ti.</i> <b>If you do, you commit an offense of wrong conduct.”</b></a></p>
<p><a data-uid="pli-tv-kd5:2.2.1" data-ref="sc23, pts-vp-pli1.186, pts-cs-Kd.5.2.2, ms-pa3.1149, pts-vp-pli1.186" data-var="nīlakavaddhikā → … vaṭṭikā (bj, pts1)"><i>Tena kho pana samayena chabbaggiyā bhikkhū nīlakavaddhikā upāhanāyo dhārenti … pe …</i> <b>At that time the monks from the group of six wore sandals with blue straps …</b></a> <a data-uid="pli-tv-kd5:2.2.2"><i>pītakavaddhikā upāhanāyo dhārenti, lohitakavaddhikā upāhanāyo dhārenti, mañjiṭṭhikavaddhikā upāhanāyo dhārenti, kaṇhavaddhikā upāhanāyo dhārenti, mahāraṅgarattavaddhikā upāhanāyo dhārenti, mahānāmarattavaddhikā upāhanāyo dhārenti.</i> <b>with yellow straps … with red straps … with magenta straps … with black straps … with orange straps … with with beige straps.</b></a> <a data-uid="pli-tv-kd5:2.2.3"><i>Manussā ujjhāyanti khiyyanti vipācenti—</i> <b>People complained and criticized them,</b></a> <a data-uid="pli-tv-kd5:2.2.4"><i>“seyyathāpi gihī kāmabhogino”ti.</i> <b>“They are just like lay people who indulge in sensual pleasures.”</b></a> <a data-uid="pli-tv-kd5:2.2.5"><i>Bhagavato etamatthaṃ ārocesuṃ.</i> <b></b></a></p>
<p class="rule"><a data-uid="pli-tv-kd5:2.2.6"><i>“Na, bhikkhave, nīlakavaddhikā upāhanā dhāretabbā … pe … na pītakavaddhikā upāhanā dhāretabbā, na lohitakavaddhikā upāhanā dhāretabbā, na mañjiṭṭhikavaddhikā upāhanā dhāretabbā, na kaṇhavaddhikā upāhanā dhāretabbā, na mahāraṅgarattavaddhikā upāhanā dhāretabbā, na mahānāmarattavaddhikā upāhanā dhāretabbā.</i> <b>“You should not wear sandals with blue straps, with yellow straps, with red straps, with magenta straps, with black straps, with orange straps, with beige straps.</b></a> <a data-uid="pli-tv-kd5:2.2.7"><i>Yo dhāreyya, āpatti dukkaṭassā”ti.</i> <b>If you do, you commit an offense of wrong conduct.”</b></a></p>
<p><a data-uid="pli-tv-kd5:2.3.1" data-ref="sc24, pts-cs-Kd.5.2.3, ms-pa31150, pts-vp-en4.247" data-var="khallakabaddhā → … vaddhā (s1-3), … bandhā (mr) | morapiñchaparisibbitā → morapiñjaparisibbitā (bj, s1-3), moraparipiccha (pts1)"><i>Tena kho pana samayena chabbaggiyā bhikkhū khallakabaddhā upāhanāyo dhārenti … pe … puṭabaddhā upāhanāyo dhārenti, pāliguṇṭhimā upāhanāyo dhārenti, tūlapuṇṇikā upāhanāyo dhārenti, tittirapattikā upāhanāyo dhārenti, meṇḍavisāṇavaddhikā upāhanāyo dhārenti, ajavisāṇavaddhikā upāhanāyo dhārenti, vicchikāḷikā upāhanāyo dhārenti, morapiñchaparisibbitā upāhanāyo dhārenti, citrā upāhanāyo dhārenti.</i> <b>At that time the monks from the group of six wore sandals containing leather … enclosing the shin and the foot … enclosing the foot … stuffed with cotton … looking like partridge feathers … having strap fasteners made of ram-horn … having strap fasteners made of goat-horn … decorated with scorpion claws … decorated with a peacock’s tail-feather … decorated in various ways.</b></a> <a data-uid="pli-tv-kd5:2.3.2"><i>Manussā ujjhāyanti khiyyanti vipācenti—</i> <b>People complained and criticized them,</b></a> <a data-uid="pli-tv-kd5:2.3.3"><i>“seyyathāpi gihī kāmabhogino”ti.</i> <b>“They are just like lay people who indulge in sensual pleasures.”</b></a> <a data-uid="pli-tv-kd5:2.3.4"><i>Bhagavato etamatthaṃ ārocesuṃ.</i> <b></b></a></p>
<p class="rule"><a data-uid="pli-tv-kd5:2.3.5" data-note="_Khallakabaddha_. {Sp.3.246}: _Khallakabaddhāti paṇhipidhānatthaṃ tale khallakaṃ bandhitvā katā_, “_Khallakabaddha_: they are made by fastening leather at the sole for the purpose of covering the heel.” Vmv.3.246 adds: _Khallakanti sabbapaṇhipidhānacammaṃ_, “_Khallaka_: a skin to cover the entire heel.”"><i>“Na, bhikkhave, khallakabaddhā upāhanā dhāretabbā … pe …</i> <b>“You should not wear sandals containing leather,</b></a> <a data-uid="pli-tv-kd5:2.3.6" data-note="_Puṭabaddha_. {Sp.3.246}: _Puṭabaddhāti yonakaupāhanā vuccati, yā yāvajaṅghato sabbapādaṃ paṭicchādeti_, “Greek sandals are called _puṭabaddha_: whatever covers the entire foot as far as the shin.” | _Pāliguṇṭhima_. {Sp.3.246}: _Pāliguṇṭhimāti paliguṇṭhitvā katā; yā upari pādamattameva paṭicchādeti, na jaṅghaṃ_, “_Pāliguṇṭhima_: they are made by enclosing: whatever covers merely the top of the foot, but not the shin.” | _Tūlapuṇṇika_. {Sp.3.246}: _Tūlapuṇṇikāti tūlapicunā pūretvā katā_, “_Tūlapuṇṇika_: they are made by filling with cotton down.” | _Tittirapattika_. {Sp.3.246}: _Tittirapattikāti tittirapattasadisā vicittabaddhā_, “_Tittirapattika_: they are colored, like the feathers of a partridge.” | _Meṇḍavisāṇavaddhika_. {Sp.3.246}: _Meṇḍavisāṇavaddhikāti kaṇṇikaṭṭhāne meṇḍakasiṅgasaṇṭhāne vaddhe yojetvā katā_, “_Meṇḍavisāṇavaddhika_: they are made by connecting a strap with the appearance of a ram-horn at one corner.” | _Vicchikāḷika_. {Sp.3.246}: _Vicchikāḷikāpi tattheva vicchikanaṅguṭṭhasaṇṭhāne vaddhe yojetvā katā_, “_Vicchikāḷika_: they are made by connecting a strap with the appearance of scorpion claw.” | _Morapiñchaparisibbita_. {Sp.3.246}: _Morapiñchaparisibbitāti talesu vā vaddhesu vā morapiñchehi suttakasadisehi parisibbitā_, “_Morapiñchaparisibbita_: they are sewn on the sole or on the strap with thread like the tail-feather of a peacock.”"><i>na puṭabaddhā upāhanā dhāretabbā, na pāliguṇṭhimā upāhanā dhāretabbā, na tūlapuṇṇikā upāhanā dhāretabbā, na tittirapattikā upāhanā dhāretabbā, na meṇḍavisāṇavaddhikā upāhanā dhāretabbā, na ajavisāṇavaddhikā upāhanā dhāretabbā, na vicchikāḷikā upāhanā dhāretabbā, na morapiñchaparisibbitā upāhanā dhāretabbā, na citrā upāhanā dhāretabbā.</i> <b>enclosing the shin and the foot, enclosing the foot, stuffed with cotton, looking like partridge feathers, having straps fastened with ram-horn, having straps fastened with goat-horn, having straps like scorpion claws, sewn with thread like a peacock’s tail-feather, decorated in various ways.</b></a> <a data-uid="pli-tv-kd5:2.3.7"><i>Yo dhāreyya, āpatti dukkaṭassā”ti.</i> <b>If you do, you commit an offense of wrong conduct.”</b></a></p>
<p><a data-uid="pli-tv-kd5:2.4.1" data-ref="sc25, pts-cs-Kd.5.2.4, ms-pa31151" data-var="luvakacammaparikkhaṭā → ulūkacammaparikkhaṭā (bj, s1-3, pts1 yojanā)"><i>Tena kho pana samayena chabbaggiyā bhikkhū sīhacammaparikkhaṭā upāhanāyo dhārenti … pe … byagghacammaparikkhaṭā upāhanāyo dhārenti, dīpicammaparikkhaṭā upāhanāyo dhārenti, ajinacammaparikkhaṭā upāhanāyo dhārenti, uddacammaparikkhaṭā upāhanāyo dhārenti, majjāracammaparikkhaṭā upāhanāyo dhārenti, kāḷakacammaparikkhaṭā upāhanāyo dhārenti, luvakacammaparikkhaṭā upāhanāyo dhārenti.</i> <b>At that time the monks from the group of six wore sandals decorated with lion-skin … decorated with tiger-skin … decorated with leopard-skin … decorated with deer-skin … decorated with otter-skin … decorated with cat-skin … decorated with squirrel-skin … decorated with bat-skin.</b></a> <a data-uid="pli-tv-kd5:2.4.2"><i>Manussā ujjhāyanti khiyyanti vipācenti—</i> <b>People complained and criticized them,</b></a> <a data-uid="pli-tv-kd5:2.4.3"><i>“seyyathāpi gihī kāmabhogino”ti.</i> <b>“They are just like lay people who indulge in sensual pleasures.”</b></a> <a data-uid="pli-tv-kd5:2.4.4"><i>Bhagavato etamatthaṃ ārocesuṃ.</i> <b></b></a></p>
<p class="rule"><a data-uid="pli-tv-kd5:2.4.5"><i>“Na, bhikkhave, sīhacammaparikkhaṭā upāhanā dhāretabbā … pe …</i> <b>“You should not wear sandals decorated with lion-skin,</b></a> <a data-uid="pli-tv-kd5:2.4.6" data-note="_Luvakacammaparikkhaṭa_. {Sp.3.246}: _Lūvakacammaparikkhaṭāti pakkhibiḷālacammaparikkhaṭā_, “_Luvakacammaparikkhaṭa_: decorated with the skin of a winged cat.” Sp-yoj.3.246 adds: _Pakkhibiḷāloti tuliyo_, “A winged cat is a flying fox.”"><i>na byagghacammaparikkhaṭā upāhanā dhāretabbā, na dīpicammaparikkhaṭā upāhanā dhāretabbā, na ajinacammaparikkhaṭā upāhanā dhāretabbā, na uddacammaparikkhaṭā upāhanā dhāretabbā, na majjāracammaparikkhaṭā upāhanā dhāretabbā, na kāḷakacammaparikkhaṭā upāhanā dhāretabbā, na luvakacammaparikkhaṭā upāhanā dhāretabbā.</i> <b>decorated with tiger-skin, decorated with leopard-skin, decorated with deer-skin, decorated with otter-skin, decorated with cat-skin, decorated with squirrel-skin, decorated with bat-skin.</b></a> <a data-uid="pli-tv-kd5:2.4.7"><i>Yo dhāreyya, āpatti dukkaṭassā”ti.</i> <b>If you do, you commit an offense of wrong conduct.”</b></a></p>
<h2><a data-uid="pli-tv-kd5:2.4.8"><i>4. Omukkaguṇaṅguṇūpāhanānujānana</i> <b>The allowance for second-hand sandals with multi-layered soles</b></a></h2>
<p><a data-uid="pli-tv-kd5:3.1.1" data-ref="sc26, pts-vp-pli1.187, pts-cs-Kd.5.3.1, ms-pa31152"><i>Atha kho bhagavā pubbaṇhasamayaṃ nivāsetvā pattacīvaramādāya rājagahaṃ piṇḍāya pāvisi, aññatarena bhikkhunā pacchāsamaṇena.</i> <b>One morning the Master robed up, took his bowl and robe, and entered Rājagaha for almsfood together with an attendant monk.</b></a> <a data-uid="pli-tv-kd5:3.1.2"><i>Atha kho so bhikkhu khañjamāno bhagavantaṃ piṭṭhito piṭṭhito anubandhi.</i> <b>As he was following behind the Master, that monk was limping.</b></a> <a data-uid="pli-tv-kd5:3.1.3"><i>Addasā kho aññataro upāsako guṇaṅguṇūpāhanā ārohitvā bhagavantaṃ dūratova āgacchantaṃ;</i> <b>A certain lay follower wearing sandals with multi-layered soles saw the Master coming.</b></a> <a data-uid="pli-tv-kd5:3.1.4" data-ref="pts-vp-en4.248" data-note="I read _orohitvā_ with the PTS version, against _ārohitvā_ in MS. The MS text is saying that he is already wearing sandals, but then puts them on before going to meet the Buddha, which does not make good sense."><i>disvā upāhanā ārohitvā yena bhagavā tenupasaṅkami; upasaṅkamitvā bhagavantaṃ abhivādetvā yena so bhikkhu tenupasaṅkami;</i> <b>He removed his sandals, approached the Master, and bowed.</b></a> <a data-uid="pli-tv-kd5:3.1.5"><i>upasaṅkamitvā taṃ bhikkhuṃ abhivādetvā etadavoca—</i> <b>He then bowed to the attendant monk and asked him,</b></a> <a data-uid="pli-tv-kd5:3.2.1" data-ref="pts-cs-Kd.5.3.2"><i>“kissa, bhante, ayyo khañjatī”ti?</i> <b>“Venerable, why are you limping?”</b></a></p>
<p><a data-uid="pli-tv-kd5:3.2.2" data-var="phalitā”ti → phālitāti (si, s1-3, pts1, mr)"><i>“Pādā me, āvuso, phalitā”ti.</i> <b>“My feet are cracked.”</b></a></p>
<p><a data-uid="pli-tv-kd5:3.2.3"><i>“Handa, bhante, upāhanāyo”ti.</i> <b>“Well then, take these sandals.”</b></a></p>
<p><a data-uid="pli-tv-kd5:3.2.4" data-ref="pts-vp-pli1.187"><i>“Alaṃ, āvuso, paṭikkhittā bhagavatā guṇaṅguṇūpāhanā”ti.</i> <b>“Thanks, but the Master has prohibited sandals with multi-layered soles.”</b></a></p>
<p><a data-uid="pli-tv-kd5:3.2.5"><i>“Gaṇhāhetā, bhikkhu, upāhanāyo”ti.</i> <b>But the Master said, “Please take the sandals.”</b></a> <a data-uid="pli-tv-kd5:3.2.6"><i>Atha kho bhagavā etasmiṃ nidāne etasmiṃ pakaraṇe dhammiṃ kathaṃ katvā bhikkhū āmantesi—</i> <b>Soon afterwards the Master gave a Dhamma talk and addressed the monks:</b></a></p>
<p class="rule"><a data-uid="pli-tv-kd5:3.2.7"><i>“anujānāmi, bhikkhave, omukkaṃ guṇaṅguṇūpāhanaṃ.</i> <b>“I allow second-hand sandals with multi-layered soles.</b></a> <a data-uid="pli-tv-kd5:3.2.8"><i>Na, bhikkhave, navā guṇaṅguṇūpāhanā dhāretabbā.</i> <b>But you should not wear new sandals with multi-layered soles.</b></a> <a data-uid="pli-tv-kd5:3.2.9"><i>Yo dhāreyya, āpatti dukkaṭassā”ti.</i> <b>If you do, you commit an offense of wrong conduct.”</b></a></p>
<h2><a data-uid="pli-tv-kd5:3.2.10"><i>5. Ajjhārāmeupāhanapaṭikkhepa</i> <b>The prohibition against sandals inside a monastery</b></a></h2>
<p><a data-uid="pli-tv-kd5:4.1.1" data-ref="sc27, pts-cs-Kd.5.4.1, ms-pa31153"><i>Tena kho pana samayena bhagavā ajjhokāse anupāhano caṅkamati.</i> <b>At that time the Master walked up and down without sandals.</b></a> <a data-uid="pli-tv-kd5:4.1.2"><i>“Satthā anupāhano caṅkamatī”ti—</i> <b></b></a> <a data-uid="pli-tv-kd5:4.1.3"><i>therāpi bhikkhū anupāhanā caṅkamanti.</i> <b>The senior monks followed his example,</b></a> <a data-uid="pli-tv-kd5:4.1.4"><i>Chabbaggiyā bhikkhū, satthari anupāhane caṅkamamāne, theresupi bhikkhūsu anupāhanesu caṅkamamānesu, saupāhanā caṅkamanti.</i> <b>but not the monks from the group of six.</b></a> <a data-uid="pli-tv-kd5:4.1.5"><i>Ye te bhikkhū appicchā … pe … te ujjhāyanti khiyyanti vipācenti—</i> <b>The monks of few desires complained and criticized them,</b></a> <a data-uid="pli-tv-kd5:4.1.6"><i>“kathañhi nāma chabbaggiyā bhikkhū, satthari anupāhane caṅkamamāne, theresupi bhikkhūsu anupāhanesu caṅkamamānesu, saupāhanā caṅkamissantī”ti.</i> <b>“How can the monks from the group of six walk up and down with sandals when the Teacher and the senior monks do it without?”</b></a> <a data-uid="pli-tv-kd5:4.2.1" data-ref="pts-cs-Kd.5.4.2"><i>Atha kho te bhikkhū bhagavato etamatthaṃ ārocesuṃ … pe …</i> <b>They told the Master and he said,</b></a> <a data-uid="pli-tv-kd5:4.2.2"><i>“saccaṃ kira, bhikkhave, chabbaggiyā bhikkhū, satthari anupāhane caṅkamamāne, theresupi bhikkhūsu anupāhanesu caṅkamamānesu, saupāhanā caṅkamantī”ti?</i> <b>“Is it true, monks, that the monks from the group of six are acting like this?”</b></a></p>
<p><a data-uid="pli-tv-kd5:4.2.3"><i>“Saccaṃ, bhagavā”ti.</i> <b>“It’s true, Master.”</b></a></p>
<p><a data-uid="pli-tv-kd5:4.2.4"><i>Vigarahi buddho bhagavā … pe …</i> <b>The Master criticized them … “ …</b></a> <a data-uid="pli-tv-kd5:4.2.5"><i>kathañhi nāma te, bhikkhave, moghapurisā, satthari anupāhane caṅkamamāne, theresupi bhikkhūsu anupāhanesu caṅkamamānesu, saupāhanā caṅkamissanti.</i> <b>How can those foolish men walk up and down with sandals when the Teacher and the senior monks do it without?</b></a> <a data-uid="pli-tv-kd5:4.2.6" data-ref="pts-vp-en4.249"><i>Ime hi nāma, bhikkhave, gihī odātavatthavasanakā abhijīvanikassa sippassa kāraṇā ācariyesu sagāravā sappatissā sabhāgavuttikā viharissanti.</i> <b>Even the lay people who wear white are respectful and deferential toward their teachers for teaching them the craft by which they make a living.</b></a> <a data-uid="pli-tv-kd5:4.3.1" data-ref="pts-cs-Kd.5.4.3" data-var="agāravā appatissā asabhāgavuttikā → sagāravā sappatissā sabhāgavuttikā (s1-3); sagāravā saggatissā sabhāgavuttikā (pts1, mr)"><i>Idha kho taṃ, bhikkhave, sobhetha, yaṃ tumhe evaṃ svākkhāte dhammavinaye pabbajitā samānā ācariyesu ācariyamattesu upajjhāyesu upajjhāyamattesu agāravā appatissā asabhāgavuttikā vihareyyātha.</i> <b>But you who have gone forth in this well-proclaimed Teaching and training will become notorious if you are not respectful and deferential toward your teachers, your preceptors, or those of an equivalent standing.</b></a> <a data-uid="pli-tv-kd5:4.3.2"><i>Netaṃ, bhikkhave, appasannānaṃ vā pasādāya … pe …</i> <b>This will not give rise to confidence in those without it …” …</b></a> <a data-uid="pli-tv-kd5:4.3.3"><i>vigarahitvā … pe …</i> <b>After criticizing them …</b></a> <a data-uid="pli-tv-kd5:4.3.4"><i>dhammiṃ kathaṃ katvā bhikkhū āmantesi—</i> <b>the Master gave a teaching and addressed the monks:</b></a></p>
<p class="rule"><a data-uid="pli-tv-kd5:4.3.5"><i>“na, bhikkhave, ācariyesu ācariyamattesu upajjhāyesu upajjhāyamattesu anupāhanesu caṅkamamānesu saupāhanena caṅkamitabbaṃ.</i> <b>“You should not walk up and down with sandals when your teachers, your preceptors, or those of equivalent standing do it without.</b></a> <a data-uid="pli-tv-kd5:4.3.6"><i>Yo caṅkameyya, āpatti dukkaṭassa.</i> <b>If you do, you commit an offense of wrong conduct.</b></a></p>
<p class="rule"><a data-uid="pli-tv-kd5:4.3.7"><i>Na ca, bhikkhave, ajjhārāme upāhanā dhāretabbā.</i> <b>And you should not wear sandals within a monastery.</b></a> <a data-uid="pli-tv-kd5:4.3.8"><i>Yo dhāreyya, āpatti dukkaṭassā”ti.</i> <b>If you do, you commit an offense of wrong conduct.”</b></a></p>
<p><a data-uid="pli-tv-kd5:5.1.1" data-ref="sc28, pts-vp-pli1.188, pts-cs-Kd.5.5.1, ms-pa31154"><i>Tena kho pana samayena aññatarassa bhikkhuno pādakhilābādho hoti.</i> <b>Soon afterwards a certain monk was afflicted with corns on his feet.</b></a> <a data-uid="pli-tv-kd5:5.1.2"><i>Taṃ bhikkhū pariggahetvā uccārampi passāvampi nikkhāmenti.</i> <b>The monks had to hold him while he urinated and defecated.</b></a> <a data-uid="pli-tv-kd5:5.1.3" data-ref="pts-vp-pli1.188"><i>Addasā kho bhagavā senāsanacārikaṃ āhiṇḍanto te bhikkhū taṃ bhikkhuṃ pariggahetvā uccārampi passāvampi nikkhāmente, disvāna yena te bhikkhū tenupasaṅkami, upasaṅkamitvā te bhikkhū etadavoca—</i> <b>Just then as the Master was walking about the dwellings, he saw this. He approached those monks and said to them,</b></a> <a data-uid="pli-tv-kd5:5.2.1" data-ref="pts-cs-Kd.5.5.2"><i>“kiṃ imassa, bhikkhave, bhikkhuno ābādho”ti?</i> <b>“What sickness does this monk have?”</b></a></p>
<p><a data-uid="pli-tv-kd5:5.2.2"><i>“Imassa, bhante, āyasmato pādakhilābādho;</i> <b>“He has corns on his feet, Venerable Sir.</b></a> <a data-uid="pli-tv-kd5:5.2.3" data-ref="pts-vp-en4.250"><i>imaṃ mayaṃ pariggahetvā uccārampi passāvampi nikkhāmemā”ti.</i> <b>That’s why we do this for him.”</b></a> <a data-uid="pli-tv-kd5:5.2.4"><i>Atha kho bhagavā etasmiṃ nidāne etasmiṃ pakaraṇe dhammiṃ kathaṃ katvā bhikkhū āmantesi—</i> <b>Soon afterwards the Master gave a teaching and addressed the monks:“</b></a></p>
<p class="rule"><a data-uid="pli-tv-kd5:5.2.5" data-var="pādakhilo vā ābādho → pādakhīlābādho vā (s1-3); pādakhīlā vā ābādho (pts1)"><i>“anujānāmi, bhikkhave, yassa pādā vā dukkhā, pādā vā phalitā, pādakhilo vā ābādho upāhanaṃ dhāretun”ti.</i> <b>I allow you to wear sandals if your feet are painful or cracked, or you have corns on your feet.”</b></a></p>
<p><a data-uid="pli-tv-kd5:6.1.1" data-ref="sc29, pts-cs-Kd.5.6.1, ms-pa31155"><i>Tena kho pana samayena bhikkhū adhotehi pādehi mañcampi pīṭhampi abhiruhanti;</i> <b>The monks used beds and benches with dirty feet.</b></a> <a data-uid="pli-tv-kd5:6.1.2"><i>cīvarampi senāsanampi dussati.</i> <b>Their robes and the furniture became dirty.</b></a> <a data-uid="pli-tv-kd5:6.1.3"><i>Bhagavato etamatthaṃ ārocesuṃ.</i> <b></b></a></p>
<p class="rule"><a data-uid="pli-tv-kd5:6.1.4"><i>“Anujānāmi, bhikkhave, ‘idāni mañcaṃ vā pīṭhaṃ vā abhiruhissāmī’ti upāhanaṃ dhāretun”ti.</i> <b>“When you know that you are about to use furniture, I allow you to wear sandals.”</b></a></p>
<p><a data-uid="pli-tv-kd5:6.2.1" data-ref="sc30, pts-cs-Kd.5.6.2, ms-pa31156"><i>Tena kho pana samayena bhikkhū rattiyā uposathaggampi sannisajjampi gacchantā andhakāre khāṇumpi kaṇṭakampi akkamanti; pādā dukkhā honti.</i> <b>When monks were going to the observance hall or a meeting in the dark, they stepped on stumps and thorns, hurting their feet.</b></a> <a data-uid="pli-tv-kd5:6.2.2"><i>Bhagavato etamatthaṃ ārocesuṃ.</i> <b></b></a></p>
<p class="rule"><a data-uid="pli-tv-kd5:6.2.3"><i>“Anujānāmi, bhikkhave, ajjhārāme upāhanaṃ dhāretuṃ, ukkaṃ, padīpaṃ, kattaradaṇḍan”ti.</i> <b>“I allow you to wear sandals within a monastery, and also to use a torch, a lamp, and a walking stick.”</b></a></p>
<h2><a data-uid="pli-tv-kd5:6.2.4"><i>6. Kaṭṭhapādukādipaṭikkhepa</i> <b>The prohibition against wooden shoes, etc.</b></a></h2>
<p><a data-uid="pli-tv-kd5:6.3.1" data-ref="sc31, pts-vp-pli1.189, pts-cs-Kd.5.6.3, ms-pa31157"><i>Tena kho pana samayena chabbaggiyā bhikkhū rattiyā paccūsasamayaṃ paccuṭṭhāya kaṭṭhapādukāyo abhiruhitvā ajjhokāse caṅkamanti, uccāsaddā mahāsaddā khaṭakhaṭasaddā, anekavihitaṃ tiracchānakathaṃ kathentā, seyyathidaṃ—</i> <b>At one time the monks from the group of six rose early in the morning, put on wooden shoes, and walked up and down in the open. They made a loud clacking noise. They also talked about all sorts of pointless things:</b></a> <a data-uid="pli-tv-kd5:6.3.2" data-var="janapadakathaṃ, itthikathaṃ → itthīkathaṃ purisakathaṃ (s1-3); itthikathaṃ purisakathaṃ (mr)"><i>rājakathaṃ, corakathaṃ, mahāmattakathaṃ, senākathaṃ, bhayakathaṃ, yuddhakathaṃ, annakathaṃ, pānakathaṃ, vatthakathaṃ, sayanakathaṃ, mālākathaṃ, gandhakathaṃ, ñātikathaṃ, yānakathaṃ, gāmakathaṃ, nigamakathaṃ, nagarakathaṃ, janapadakathaṃ, itthikathaṃ, sūrakathaṃ, visikhākathaṃ, kumbhaṭṭhānakathaṃ, pubbapetakathaṃ, nānattakathaṃ, lokakkhāyikaṃ, samuddakkhāyikaṃ, itibhavābhavakathaṃ iti vā;</i> <b>about kings, thieves, and officials; about armies, dangers, and battles; about food, drink, clothes, and beds; about garlands and perfumes; about relatives, vehicles, villages, towns, and countries; about women and heroes; about streets and wells; about the departed; about various trivialities; about the world and the sea; about being this or that.</b></a> <a data-uid="pli-tv-kd5:6.3.3"><i>kīṭakampi akkamitvā mārenti, bhikkhūpi samādhimhā cāventi.</i> <b>They stepped on and killed insects, and they roused the monks from the stillness of meditation.</b></a></p>
<p><a data-uid="pli-tv-kd5:6.4.1" data-ref="pts-cs-Kd.5.6.4"><i>Ye te bhikkhū appicchā … pe … te ujjhāyanti khiyyanti vipācenti—</i> <b>The monks of few desires complained and criticized them,</b></a> <a data-uid="pli-tv-kd5:6.4.2" data-ref="pts-vp-en4.251"><i>“kathañhi nāma chabbaggiyā bhikkhū rattiyā paccūsasamayaṃ paccuṭṭhāya kaṭṭhapādukāyo abhiruhitvā ajjhokāse caṅkamissanti, uccāsaddā mahāsaddā khaṭakhaṭasaddā anekavihitaṃ tiracchānakathaṃ kathentā, seyyathidaṃ—</i> <b>“How can the monks from the group of six act like this?”</b></a> <a data-uid="pli-tv-kd5:6.4.3"><i>rājakathaṃ, corakathaṃ … pe …</i> <b></b></a> <a data-uid="pli-tv-kd5:6.4.4"><i>itibhavābhavakathaṃ iti vā, kīṭakampi akkamitvā māressanti, bhikkhūpi samādhimhā cāvessantī”ti.</i> <b></b></a> <a data-uid="pli-tv-kd5:6.4.5"><i>Atha kho te bhikkhū bhagavato etamatthaṃ ārocesuṃ … pe …</i> <b>They told the Master and he said,</b></a> <a data-uid="pli-tv-kd5:6.4.6"><i>“saccaṃ kira, bhikkhave, chabbaggiyā bhikkhū rattiyā paccūsasamayaṃ paccuṭṭhāya kaṭṭhapādukāyo abhiruhitvā ajjhokāse caṅkamanti, uccāsaddā mahāsaddā khaṭakhaṭasaddā, anekavihitaṃ tiracchānakathaṃ kathentā, seyyathidaṃ—</i> <b>“Is it true, monks, that the monks from the group of six are acting like this?”</b></a> <a data-uid="pli-tv-kd5:6.4.7"><i>rājakathaṃ, corakathaṃ … pe …</i> <b></b></a> <a data-uid="pli-tv-kd5:6.4.8"><i>itibhavābhavakathaṃ iti vā, kīṭakampi akkamitvā mārenti, bhikkhūpi samādhimhā cāventī”ti?</i> <b></b></a> <a data-uid="pli-tv-kd5:6.4.9" data-ref="pts-vp-pli1.189"><i>“Saccaṃ, bhagavā”ti … pe …</i> <b>“It’s true, Master.” …</b></a> <a data-uid="pli-tv-kd5:6.4.10"><i>vigarahitvā … pe …</i> <b>After criticizing them …</b></a> <a data-uid="pli-tv-kd5:6.4.11"><i>dhammiṃ kathaṃ katvā bhikkhū āmantesi—</i> <b>the Master gave a teaching and addressed the monks:</b></a></p>
<p class="rule"><a data-uid="pli-tv-kd5:6.4.12" data-note="The shoe, _pādukā_, is introduced in this section, as distinct from the _upāhanā_, “sandal,” of the previous sections. They are both footwear and the distinction between them is not obvious. The best indication as to the difference is found at {Sp-yoj.638}: _Pādukanti upāhanaviseso. So hi pajjate imāyāti pādukāti vuccati, sā bahupaṭalā cammamayā vā hoti kaṭṭhamayā vā_, “A _pāduka_: it is distinct from an _upāhana_. It is called a _pāduka_, because one should walk with it. It has much covering made of skin or wood.” Here the distinction between the two appears to hinge on the amount of covering, and thus translating the two terms as “shoe” and “sandal” seems justified. Moreover, the distinction made in BMCI (p.430) and BMCII (chapter III) that _upāhāna_ refers leather footwear whereas _pāduka_ refers to non-leather footwear is here contradicted: it is specifically stated that a _pāduka_ can be made of leather."><i>“na, bhikkhave, kaṭṭhapādukā dhāretabbā.</i> <b>“You should not use wooden shoes.</b></a> <a data-uid="pli-tv-kd5:6.4.13"><i>Yo dhāreyya, āpatti dukkaṭassā”ti.</i> <b>If you do, you commit an offense of wrong conduct.”</b></a></p>
<p><a data-uid="pli-tv-kd5:7.1.1" data-ref="sc32, pts-cs-Kd.5.7.1, ms-pa31158"><i>Atha kho bhagavā rājagahe yathābhirantaṃ viharitvā yena bārāṇasī tena cārikaṃ pakkāmi.</i> <b>When the Master had stayed at Rājagaha for as long as he liked, he set out wandering toward Benares.</b></a> <a data-uid="pli-tv-kd5:7.1.2"><i>Anupubbena cārikaṃ caramāno yena bārāṇasī tadavasari.</i> <b>When he eventually arrived,</b></a> <a data-uid="pli-tv-kd5:7.1.3"><i>Tatra sudaṃ bhagavā bārāṇasiyaṃ viharati isipatane migadāye.</i> <b>he stayed in the deer park at Isipatana.</b></a></p>
<p><a data-uid="pli-tv-kd5:7.1.4"><i>Tena kho pana samayena chabbaggiyā bhikkhū—</i> <b>When the monks from the group of six knew that</b></a> <a data-uid="pli-tv-kd5:7.1.5"><i>“bhagavatā kaṭṭhapādukā paṭikkhittā”ti—</i> <b>the Master had prohibited wooden shoes,</b></a> <a data-uid="pli-tv-kd5:7.1.6"><i>tālataruṇe chedāpetvā tālapattapādukāyo dhārenti;</i> <b>they had cuttings made from young palm trees and wore shoes made of palm leaves.</b></a> <a data-uid="pli-tv-kd5:7.1.7"><i>tāni tālataruṇāni chinnāni milāyanti.</i> <b>Those young palm trees withered.</b></a> <a data-uid="pli-tv-kd5:7.1.8"><i>Manussā ujjhāyanti khiyyanti vipācenti—</i> <b>People complained and criticized them,</b></a> <a data-uid="pli-tv-kd5:7.1.9"><i>“kathañhi nāma samaṇā sakyaputtiyā tālataruṇe chedāpetvā tālapattapādukāyo dhāressanti;</i> <b>“How can the Sakyan ascetics act like this?</b></a> <a data-uid="pli-tv-kd5:7.1.10"><i>tāni tālataruṇāni chinnāni milāyanti;</i> <b></b></a> <a data-uid="pli-tv-kd5:7.1.11"><i>ekindriyaṃ samaṇā sakyaputtiyā jīvaṃ viheṭhentī”ti.</i> <b>They are harming life with one sense faculty.”</b></a></p>
<p><a data-uid="pli-tv-kd5:7.2.1" data-ref="sc33, pts-cs-Kd.5.7.2, ms-pa31159"><i>Assosuṃ kho bhikkhū tesaṃ manussānaṃ ujjhāyantānaṃ khiyyantānaṃ vipācentānaṃ.</i> <b>The monks heard the complaints of those people</b></a> <a data-uid="pli-tv-kd5:7.2.2"><i>Atha kho te bhikkhū bhagavato etamatthaṃ ārocesuṃ … pe …</i> <b>and they told the Master. He said,</b></a> <a data-uid="pli-tv-kd5:7.2.3"><i>“saccaṃ kira, bhikkhave, chabbaggiyā bhikkhū tālataruṇe chedāpetvā tālapattapādukāyo dhārenti;</i> <b>“Is it true, monks, that the monks from the group of six are acting like this?”</b></a> <a data-uid="pli-tv-kd5:7.2.4"><i>tāni tālataruṇāni chinnāni milāyantī”ti?</i> <b></b></a></p>
<p><a data-uid="pli-tv-kd5:7.2.5" data-ref="pts-vp-en4.252"><i>“Saccaṃ, bhagavā”ti.</i> <b>“It’s true, Master.”</b></a></p>
<p><a data-uid="pli-tv-kd5:7.2.6"><i>Vigarahi buddho bhagavā … pe …</i> <b>The Master criticized them … “ …</b></a> <a data-uid="pli-tv-kd5:7.2.7"><i>kathañhi nāma te, bhikkhave, moghapurisā tālataruṇe chedāpetvā tālapattapādukāyo dhāressanti;</i> <b>How can those foolish men have cuttings made from young palm trees and wear shoes made of palm leaves,</b></a> <a data-uid="pli-tv-kd5:7.2.8"><i>tāni tālataruṇāni chinnāni milāyanti.</i> <b>when those young palm trees wither as a consequence?</b></a> <a data-uid="pli-tv-kd5:7.2.9"><i>Jīvasaññino hi, bhikkhave, manussā rukkhasmiṃ.</i> <b>People regard trees as conscious.</b></a> <a data-uid="pli-tv-kd5:7.2.10"><i>Netaṃ, bhikkhave, appasannānaṃ vā pasādāya … pe …</i> <b>This will not give rise to confidence in those without it …” …</b></a> <a data-uid="pli-tv-kd5:7.2.11"><i>vigarahitvā … pe …</i> <b>After criticizing them …</b></a> <a data-uid="pli-tv-kd5:7.2.12"><i>dhammiṃ kathaṃ katvā bhikkhū āmantesi—</i> <b>the Master gave a teaching and addressed the monks:</b></a></p>
<p class="rule"><a data-uid="pli-tv-kd5:7.2.13"><i>“na, bhikkhave, tālapattapādukā dhāretabbā.</i> <b>“You should not wear shoes made of palm leaves.</b></a> <a data-uid="pli-tv-kd5:7.2.14"><i>Yo dhāreyya, āpatti dukkaṭassā”ti.</i> <b>If you do, you commit an offense of wrong conduct.”</b></a></p>
<p><a data-uid="pli-tv-kd5:7.3.1" data-ref="sc34, pts-cs-Kd.5.7.3, ms-pa31160"><i>Tena kho pana samayena chabbaggiyā bhikkhū—</i> <b>When they knew that</b></a> <a data-uid="pli-tv-kd5:7.3.2"><i>“bhagavatā tālapattapādukā paṭikkhittā”ti—</i> <b>the Master had prohibited shoes made of palm leaves,</b></a> <a data-uid="pli-tv-kd5:7.3.3"><i>veḷutaruṇe chedāpetvā veḷupattapādukāyo dhārenti.</i> <b>the monks from the group of six had cuttings made from young bamboo plants and wore shoes made of bamboo leaves.</b></a> <a data-uid="pli-tv-kd5:7.3.4"><i>Tāni veḷutaruṇāni chinnāni milāyanti.</i> <b>Those young bamboo plants withered.</b></a> <a data-uid="pli-tv-kd5:7.3.5"><i>Manussā ujjhāyanti khiyyanti vipācenti—</i> <b>People complained and criticized them,</b></a> <a data-uid="pli-tv-kd5:7.3.6"><i>“kathañhi nāma samaṇā sakyaputtiyā veḷutaruṇe chedāpetvā veḷupattapādukāyo dhāressanti.</i> <b>“How can the Sakyan ascetics act like this?</b></a> <a data-uid="pli-tv-kd5:7.3.7"><i>Tāni veḷutaruṇāni chinnāni milāyanti.</i> <b></b></a> <a data-uid="pli-tv-kd5:7.3.8"><i>Ekindriyaṃ samaṇā sakyaputtiyā jīvaṃ viheṭhentī”ti.</i> <b>They are harming life with one sense faculty.”</b></a> <a data-uid="pli-tv-kd5:7.3.9"><i>Assosuṃ kho bhikkhū tesaṃ manussānaṃ ujjhāyantānaṃ khiyyantānaṃ vipācentānaṃ.</i> <b>The monks heard the complaints of those people</b></a> <a data-uid="pli-tv-kd5:7.3.10"><i>Atha kho te bhikkhū bhagavato etamatthaṃ ārocesuṃ … pe …</i> <b>and they told the Master. He said, “…</b></a> <a data-uid="pli-tv-kd5:7.3.11"><i>jīvasaññino hi, bhikkhave, manussā rukkhasmiṃ … pe …</i> <b>People regard trees as conscious …</b></a></p>
<p class="rule"><a data-uid="pli-tv-kd5:7.3.12"><i>na, bhikkhave, veḷupattapādukā dhāretabbā.</i> <b>“You should not wear shoes made of bamboo leaves.</b></a> <a data-uid="pli-tv-kd5:7.3.13"><i>Yo dhāreyya, āpatti dukkaṭassā”ti.</i> <b>If you do, you commit an offense of wrong conduct.”</b></a></p>
<p><a data-uid="pli-tv-kd5:8.1.1" data-ref="sc35, pts-vp-pli1.190, pts-cs-Kd.5.8.1, ms-pa31161"><i>Atha kho bhagavā bārāṇasiyaṃ yathābhirantaṃ viharitvā yena bhaddiyaṃ tena cārikaṃ pakkāmi.</i> <b>When the Master had stayed at Benares for as long as he liked, he set out wandering toward Bhaddiya.</b></a> <a data-uid="pli-tv-kd5:8.1.2"><i>Anupubbena cārikaṃ caramāno yena bhaddiyaṃ tadavasari.</i> <b>When he eventually arrived,</b></a> <a data-uid="pli-tv-kd5:8.1.3"><i>Tatra sudaṃ bhagavā bhaddiye viharati jātiyā vane.</i> <b>he stayed in the Jātiyā Grove.</b></a></p>
<p><a data-uid="pli-tv-kd5:8.1.4" data-ref="pts-vp-pli1.190, pts-vp-en4.253" data-note="“Grass” here covers two separate Pali terms, _tiṇa_, and _kamala_. | “Reed” here covers two separate Pali terms, _muñja_, and _pabbaja_."><i>Tena kho pana samayena bhaddiyā bhikkhū anekavihitaṃ pādukamaṇḍanānuyogamanuyuttā viharanti, tiṇapādukaṃ karontipi kārāpentipi, muñjapādukaṃ karontipi kārāpentipi, pabbajapādukaṃ karontipi kārāpentipi, hintālapādukaṃ karontipi kārāpentipi, kamalapādukaṃ karontipi kārāpentipi, kambalapādukaṃ karontipi kārāpentipi, riñcanti uddesaṃ paripucchaṃ adhisīlaṃ adhicittaṃ adhipaññaṃ.</i> <b>At that time the monks in Bhaddiya were fond of various kinds of nice shoes. They made shoes of grass, fishtail-palm leaves, and wool, and they had them made. As a consequence, they neglected recitation, questioning, the higher morality, the higher mind, and the higher wisdom.</b></a> <a data-uid="pli-tv-kd5:8.2.1" data-ref="pts-cs-Kd.5.8.2"><i>Ye te bhikkhū appicchā … pe … te ujjhāyanti khiyyanti vipācenti—</i> <b>The monks of few desires complained and criticized them,</b></a> <a data-uid="pli-tv-kd5:8.2.2"><i>“kathañhi nāma bhaddiyā bhikkhū anekavihitaṃ pādukamaṇḍanānuyogamanuyuttā viharissanti, tiṇapādukaṃ karissantipi kārāpessantipi, muñjapādukaṃ karissantipi kārāpessantipi, pabbajapādukaṃ karissantipi kārāpessantipi, hintālapādukaṃ karissantipi kārāpessantipi, kamalapādukaṃ karissantipi kārāpessantipi, kambalapādukaṃ karissantipi kārāpessantipi, riñcissanti uddesaṃ paripucchaṃ adhisīlaṃ adhicittaṃ adhipaññan”ti.</i> <b>“How can the monks in Bhaddiya do this?”</b></a></p>
<p><a data-uid="pli-tv-kd5:8.2.3" data-ref="sc36, ms-pa31162"><i>Atha kho te bhikkhū bhagavato etamatthaṃ ārocesuṃ … pe …</i> <b>They told the Master … and he said,</b></a> <a data-uid="pli-tv-kd5:8.2.4"><i>“saccaṃ kira, bhikkhave, bhaddiyā bhikkhū anekavihitaṃ pādukamaṇḍanānuyogamanuyuttā viharanti, tiṇapādukaṃ karontipi kārāpentipi … pe …</i> <b>“Is it true, monks, that the monks in Bhaddiya do this?”</b></a> <a data-uid="pli-tv-kd5:8.2.5"><i>riñcanti uddesaṃ paripucchaṃ adhisīlaṃ adhicittaṃ adhipaññan”ti?</i> <b></b></a></p>
<p><a data-uid="pli-tv-kd5:8.2.6"><i>“Saccaṃ, bhagavā”ti.</i> <b>“It’s true, Master.”</b></a></p>
<p><a data-uid="pli-tv-kd5:8.2.7"><i>Vigarahi buddho bhagavā … pe …</i> <b>The Master criticized them … “ …</b></a> <a data-uid="pli-tv-kd5:8.2.8"><i>kathañhi nāma te, bhikkhave, moghapurisā anekavihitaṃ pādukamaṇḍanānuyogamanuyuttā viharissanti, tiṇapādukaṃ karissantipi kārāpessantipi … pe …</i> <b>How can those foolish men be fond of various kinds of nice shoes …</b></a> <a data-uid="pli-tv-kd5:8.2.9"><i>riñcissanti uddesaṃ paripucchaṃ adhisīlaṃ adhicittaṃ adhipaññaṃ.</i> <b>and neglect recitation, questioning, the higher morality, the higher mind, and the higher wisdom?</b></a> <a data-uid="pli-tv-kd5:8.3.1" data-ref="pts-cs-Kd.5.8.3"><i>Netaṃ, bhikkhave, appasannānaṃ vā pasādāya … pe …</i> <b>This will not give rise to confidence in those without it …” …</b></a> <a data-uid="pli-tv-kd5:8.3.2"><i>vigarahitvā … pe …</i> <b>After criticizing them …</b></a> <a data-uid="pli-tv-kd5:8.3.3"><i>dhammiṃ kathaṃ katvā bhikkhū āmantesi—</i> <b>the Master gave a teaching and addressed the monks:</b></a></p>
<p class="rule"><a data-uid="pli-tv-kd5:8.3.4" data-note="_Hintāla_. Identified as the fishtail palm in SAF, p.190."><i>“na, bhikkhave, tiṇapādukā dhāretabbā, na muñjapādukā dhāretabbā, na pabbajapādukā dhāretabbā, na hintālapādukā dhāretabbā, na kamalapādukā dhāretabbā, na kambalapādukā dhāretabbā, na sovaṇṇamayā pādukā dhāretabbā, na rūpiyamayā pādukā dhāretabbā, na maṇimayā pādukā dhāretabbā, na veḷuriyamayā pādukā dhāretabbā, na phalikamayā pādukā dhāretabbā, na kaṃsamayā pādukā dhāretabbā, na kācamayā pādukā dhāretabbā, na tipumayā pādukā dhāretabbā, na sīsamayā pādukā dhāretabbā, na tambalohamayā pādukā dhāretabbā.</i> <b>“You should not wear shoes made of grass, reed, fishtail-palm leaves, or wool; or shoes made with gold, silver, gems, precious stones, crystal, bronze, glass, tin, lead, or copper.</b></a> <a data-uid="pli-tv-kd5:8.3.5"><i>Yo dhāreyya, āpatti dukkaṭassa.</i> <b>If you do, you commit an offense of wrong conduct.</b></a></p>
<p class="rule"><a data-uid="pli-tv-kd5:8.3.6" data-ref="pts-vp-en4.254"><i>Na ca, bhikkhave, kāci saṅkamaniyā pādukā dhāretabbā.</i> <b>And you should not use shoes for walking.</b></a> <a data-uid="pli-tv-kd5:8.3.7"><i>Yo dhāreyya, āpatti dukkaṭassa.</i> <b>If you do, you commit an offense of wrong conduct.</b></a> <a data-uid="pli-tv-kd5:8.3.8"><i>Anujānāmi, bhikkhave, tisso pādukā dhuvaṭṭhāniyā asaṅkamaniyāyo—</i> <b>I allow three kinds of foot-stands that are fixed in place and immobile:</b></a> <a data-uid="pli-tv-kd5:8.3.9" data-note="The word _pāduka_, translated as “shoe” above, I have here translated as “foot-stand.” This seems to be required from the current context. {Sp.4.290} says: _Passāvapādukanti ettha pādukā iṭṭhakāhipi silāhipi dārūhipi kātuṃ vaṭṭati. Vaccapādukāyapi eseva nayo_, “A _pāduka_ for urinating: here it is allowable to make a _pāduka_ of bricks, stone, or wood. The same method also applies for _pāduka_ for defecating.” These fixtures seem more likely to be platforms or stands than shoes in any ordinary sense."><i>vaccapādukaṃ, passāvapādukaṃ, ācamanapādukan”ti.</i> <b>foot-stands for defecating, foot-stands for urinating, foot-stands for restroom rinsing.”</b></a></p>
<hr>
<p><a data-uid="pli-tv-kd5:9.1.1" data-ref="sc37, pts-vp-pli1.191, pts-cs-Kd.5.9.1, ms-pa31163"><i>Atha kho bhagavā bhaddiye yathābhirantaṃ viharitvā yena sāvatthi tena cārikaṃ pakkāmi.</i> <b>When the Master had stayed at Bhaddiya for as long as he liked, he set out wandering toward Sāvatthī.</b></a> <a data-uid="pli-tv-kd5:9.1.2"><i>Anupubbena cārikaṃ caramāno yena sāvatthi tadavasari.</i> <b>When he eventually arrived,</b></a> <a data-uid="pli-tv-kd5:9.1.3"><i>Tatra sudaṃ bhagavā sāvatthiyaṃ viharati jetavane anāthapiṇḍikassa ārāme.</i> <b>he stayed in the Jeta Grove, Anāthapiṇḍika’s Monastery.</b></a></p>
<p><a data-uid="pli-tv-kd5:9.1.4" data-ref="pts-vp-pli1.191"><i>Tena kho pana samayena chabbaggiyā bhikkhū aciravatiyā nadiyā gāvīnaṃ tarantīnaṃ visāṇesupi gaṇhanti, kaṇṇesupi gaṇhanti, gīvāyapi gaṇhanti, cheppāpi gaṇhanti, piṭṭhimpi abhiruhanti, rattacittāpi aṅgajātaṃ chupanti, vacchatarimpi ogāhetvā mārenti.</i> <b>At this time, when cattle were crossing the Aciravatī river, the monks from the group of six would grab them by the horns, the ears, the neck, and the tail, and they mounted their backs, and motivated by lust, they touched their genitals. They even killed a calf by submerging it.</b></a> <a data-uid="pli-tv-kd5:9.2.1" data-ref="pts-cs-Kd.5.9.2"><i>Manussā ujjhāyanti khiyyanti vipācenti—</i> <b>People complained and criticized them,</b></a> <a data-uid="pli-tv-kd5:9.2.2"><i>“kathañhi nāma samaṇā sakyaputtiyā gāvīnaṃ tarantīnaṃ visāṇesupi gahessanti … pe …</i> <b>“How can the Sakyan ascetics act like this?</b></a> <a data-uid="pli-tv-kd5:9.2.3"><i>seyyathāpi gihī kāmabhogino”ti.</i> <b>They are just like lay people who indulge in sensual pleasures.”</b></a></p>
<p><a data-uid="pli-tv-kd5:9.2.4" data-ref="sc38, ms-pa31164"><i>Assosuṃ kho bhikkhū tesaṃ manussānaṃ ujjhāyantānaṃ khiyyantānaṃ vipācentānaṃ.</i> <b>The monks heard the complaints of those people</b></a> <a data-uid="pli-tv-kd5:9.2.5"><i>Atha kho te bhikkhū bhagavato etamatthaṃ ārocesuṃ … pe …</i> <b>and they told the Master … He said,</b></a> <a data-uid="pli-tv-kd5:9.2.6"><i>“saccaṃ kira, bhikkhave … pe …</i> <b>“Is it true, monks …”</b></a> <a data-uid="pli-tv-kd5:9.3.1" data-ref="pts-cs-Kd.5.9.3"><i>“saccaṃ, bhagavā”ti … pe …</i> <b>“It’s true, Master.” …</b></a> <a data-uid="pli-tv-kd5:9.3.2"><i>vigarahitvā … pe …</i> <b>After criticizing them …</b></a> <a data-uid="pli-tv-kd5:9.3.3"><i>dhammiṃ kathaṃ katvā bhikkhū āmantesi—</i> <b>the Master gave a teaching and addressed the monks:</b></a></p>
<p class="rule"><a data-uid="pli-tv-kd5:9.3.4"><i>“na, bhikkhave, gāvīnaṃ visāṇesu gahetabbaṃ, na kaṇṇesu gahetabbaṃ, na gīvāya gahetabbaṃ, na cheppāya gahetabbaṃ, na piṭṭhi abhiruhitabbā.</i> <b>“You should not grab cattle by the horns, the ears, the neck, or the tail, and you should not mount their backs.</b></a> <a data-uid="pli-tv-kd5:9.3.5"><i>Yo abhiruheyya, āpatti dukkaṭassa.</i> <b>If you do mount their backs, you commit an offense of wrong conduct.</b></a></p>
<p class="rule"><a data-uid="pli-tv-kd5:9.3.6"><i>Na ca, bhikkhave, rattacittena aṅgajātaṃ chupitabbaṃ.</i> <b>And you should not touch their genitals motivated by lust.</b></a> <a data-uid="pli-tv-kd5:9.3.7"><i>Yo chupeyya, āpatti thullaccayassa.</i> <b>If you do, you commit a serious offense.</b></a></p>
<p class="rule"><a data-uid="pli-tv-kd5:9.3.8" data-ref="pts-vp-en4.255"><i>Na vacchatarī māretabbā.</i> <b>And you should not kill a calf.</b></a> <a data-uid="pli-tv-kd5:9.3.9"><i>Yo māreyya, yathādhammo kāretabbo”ti.</i> <b>If you do, you should be dealt with according to the rule.”</b></a></p>
<h2><a data-uid="pli-tv-kd5:9.3.10"><i>7. Yānādipaṭikkhepa</i> <b>The prohibition against vehicles, etc.</b></a></h2>
<p><a data-uid="pli-tv-kd5:9.4.1" data-ref="sc39, pts-cs-Kd.5.9.4, ms-pa31165"><i>Tena kho pana samayena chabbaggiyā bhikkhū yānena yāyanti, itthiyuttenapi purisantarena, purisayuttenapi itthantarena.</i> <b>At that time the monks from the group of six traveled in vehicles, sometimes pulled by women with men inside, at other times pulled by men with women inside.</b></a> <a data-uid="pli-tv-kd5:9.4.2"><i>Manussā ujjhāyanti khiyyanti vipācenti—</i> <b>People complained and criticized them,</b></a> <a data-uid="pli-tv-kd5:9.4.3"><i>“seyyathāpi gaṅgāmahiyāyā”ti.</i> <b>“It’s as if they’re at the Ganges festival.”</b></a> <a data-uid="pli-tv-kd5:9.4.4"><i>Bhagavato etamatthaṃ ārocesuṃ.</i> <b>They told the Master and he said:</b></a></p>
<p class="rule"><a data-uid="pli-tv-kd5:9.4.5"><i>“Na, bhikkhave, yānena yāyitabbaṃ.</i> <b>“You should not travel in a vehicle.</b></a> <a data-uid="pli-tv-kd5:9.4.6"><i>Yo yāyeyya, āpatti dukkaṭassā”ti.</i> <b>If you do, you commit an offense of wrong conduct.”</b></a></p>
<p><a data-uid="pli-tv-kd5:10.1.1" data-ref="sc40, pts-vp-pli1.192, pts-cs-Kd.5.10.1, ms-pa31166"><i>Tena kho pana samayena aññataro bhikkhu kosalesu janapade sāvatthiṃ gacchanto bhagavantaṃ dassanāya antarāmagge gilāno hoti.</i> <b>Soon afterwards a monk who was traveling through the Kosalan country on his way to see the Master at Sāvatthī became sick.</b></a> <a data-uid="pli-tv-kd5:10.1.2"><i>Atha kho so bhikkhu maggā okkamma aññatarasmiṃ rukkhamūle nisīdi.</i> <b>He stepped off the path and sat down at the foot of a tree.</b></a> <a data-uid="pli-tv-kd5:10.1.3"><i>Manussā taṃ bhikkhuṃ disvā etadavocuṃ—</i> <b>People saw him and said to him,</b></a> <a data-uid="pli-tv-kd5:10.1.4"><i>“kahaṃ, bhante, ayyo gamissatī”ti?</i> <b>“Venerable, where are you going?”</b></a></p>
<p><a data-uid="pli-tv-kd5:10.1.5"><i>“Sāvatthiṃ kho ahaṃ, āvuso, gamissāmi bhagavantaṃ dassanāyā”ti.</i> <b>“I’m going to Sāvatthī to see the Master.”</b></a></p>
<p><a data-uid="pli-tv-kd5:10.2.1" data-ref="pts-cs-Kd.5.10.2"><i>“Ehi, bhante, gamissāmā”ti.</i> <b>“Please come with us.”</b></a></p>
<p><a data-uid="pli-tv-kd5:10.2.2"><i>“Nāhaṃ, āvuso, sakkomi, gilānomhī”ti.</i> <b>“I can’t; I’m not well.”</b></a></p>
<p><a data-uid="pli-tv-kd5:10.2.3"><i>“Ehi, bhante, yānaṃ abhiruhā”ti.</i> <b>“Then please mount the vehicle.”</b></a></p>
<p><a data-uid="pli-tv-kd5:10.2.4"><i>“Alaṃ, āvuso, paṭikkhittaṃ bhagavatā yānan”ti kukkuccāyanto yānaṃ nābhiruhi.</i> <b>“Thanks, but the Master has prohibited us from traveling in vehicles.” And being afraid of wrongdoing, he did not accept.</b></a> <a data-uid="pli-tv-kd5:10.2.5"><i>Atha kho so bhikkhu sāvatthiṃ gantvā bhikkhūnaṃ etamatthaṃ ārocesi.</i> <b>When he arrived at Sāvatthī, he told the monks what had happened,</b></a> <a data-uid="pli-tv-kd5:10.2.6"><i>Bhikkhū bhagavato etamatthaṃ ārocesuṃ.</i> <b>who in turn told the Master. He said:</b></a></p>
<p class="rule"><a data-uid="pli-tv-kd5:10.2.7"><i>“Anujānāmi, bhikkhave, gilānassa yānan”ti.</i> <b>“I allow a vehicle for one who is sick.”</b></a></p>
<p><a data-uid="pli-tv-kd5:10.3.1" data-ref="pts-cs-Kd.5.10.3"><i>Atha kho bhikkhūnaṃ etadahosi—</i> <b>The monks thought,</b></a> <a data-uid="pli-tv-kd5:10.3.2"><i>“itthiyuttaṃ nu kho purisayuttaṃ nu kho”ti?</i> <b>“A vehicle pulled by women or by men?”</b></a> <a data-uid="pli-tv-kd5:10.3.3"><i>Bhagavato etamatthaṃ ārocesuṃ.</i> <b></b></a></p>
<p class="rule"><a data-uid="pli-tv-kd5:10.3.4" data-ref="pts-vp-pli1.192, pts-vp-en4.256"><i>“Anujānāmi, bhikkhave, purisayuttaṃ hatthavaṭṭakan”ti.</i> <b>“I allow a rickshaw pulled by men.”</b></a></p>
<p><a data-uid="pli-tv-kd5:10.3.5" data-ref="sc41, ms-pa31167"><i>Tena kho pana samayena aññatarassa bhikkhuno yānugghātena bāḷhataraṃ aphāsu ahosi.</i> <b>Soon afterwards a certain sick monk was even more uncomfortable when jolted around in a vehicle.</b></a> <a data-uid="pli-tv-kd5:10.3.6"><i>Bhagavato etamatthaṃ ārocesuṃ.</i> <b></b></a></p>
<p class="rule"><a data-uid="pli-tv-kd5:10.3.7"><i>“Anujānāmi, bhikkhave, sivikaṃ pāṭaṅkin”ti.</i> <b>“I allow a palanquin and a litter.”</b></a></p>
<h2><a data-uid="pli-tv-kd5:10.3.8"><i>8. Uccāsayanamahāsayanapaṭikkhepa</i> <b>The prohibition against high and luxurious beds</b></a></h2>
<p><a data-uid="pli-tv-kd5:10.4.1" data-ref="sc42, pts-cs-Kd.5.10.4, ms-pa31168"><i>Tena kho pana samayena chabbaggiyā bhikkhū uccāsayanamahāsayanāni dhārenti, seyyathidaṃ—</i> <b>At that time the monks from the group of six used high and luxurious beds, such as:</b></a> <a data-uid="pli-tv-kd5:10.4.2" data-ref="pts-vp-en4.257" data-var="uddhalomiṃ → uddalomiṃ (bj, mr); undalomiṃ (mr)"><i>āsandiṃ, pallaṅkaṃ, gonakaṃ, cittakaṃ, paṭikaṃ, paṭalikaṃ, tūlikaṃ, vikatikaṃ, uddhalomiṃ, ekantalomiṃ, kaṭṭissaṃ, koseyyaṃ, kuttakaṃ, hatthattharaṃ, assattharaṃ, rathattharaṃ, ajinapaveṇiṃ, kadalimigapavarapaccattharaṇaṃ, sauttaracchadaṃ, ubhatolohitakūpadhānanti.</i> <b>a high bed, a luxurious bed, a long-fleeced woolen rug, a multi-colored woolen rug, a white woolen rug, a red woolen rug, a quilt filled with cotton down, a woolen rug decorated with the images of wild animals, a woolen rug with long fleece on one side, a woolen rug with long fleece on both side, a sheet of silk embroidered with gems, a silken sheet, a woolen rug like a dancers’ rug, an elephant-back rug, a horse-back rug, a carriage-seat rug, a rug made of black antelope hide, an excellent rug made of _kadalī_-deer hide, a bed with a canopy, a bed with red cushions at each end.</b></a> <a data-uid="pli-tv-kd5:10.4.3"><i>Manussā vihāracārikaṃ āhiṇḍantā passitvā ujjhāyanti khiyyanti vipācenti—</i> <b>When people who were walking about the dwellings saw this, they complained and criticized them,</b></a> <a data-uid="pli-tv-kd5:10.4.4"><i>“seyyathāpi gihī kāmabhogino”ti.</i> <b>“They are just like lay people who indulge in sensual pleasures.”</b></a> <a data-uid="pli-tv-kd5:10.4.5"><i>Bhagavato etamatthaṃ ārocesuṃ.</i> <b>They told the Master and he said:</b></a></p>
<p class="rule"><a data-uid="pli-tv-kd5:10.5.1" data-ref="pts-cs-Kd.5.10.5"><i>“Na, bhikkhave, uccāsayanamahāsayanāni dhāretabbāni, seyyathidaṃ—</i> <b>“You should not use high and luxurious beds, such as:</b></a> <a data-uid="pli-tv-kd5:10.5.2" data-note="_Āsandī_. {Sp.3.254}: _āsandīti pamāṇātikkantāsanaṃ_, “The _āsandī_ is seat that is too large.” Sp-yoj.3.254 clarifies: _Pamāṇātikkantāsananti dīghāsanaṃ_, “A seat that is too large is a seat that is too high.” | _Pallaṅka_. {Sp.3.254}: _Pallaṅkoti pādesu vāḷarūpāni ṭhapetvā kato_, “The _pallaṅka_ is made with images of wild animals on its legs.” | _Gonaka_. {Sp.3.254}: _Gonakoti dīghalomako mahākojavo; caturaṅgulādhikāni kira tassa lomāni_, “The _gonaka_ is a large cover with long fleece. Its fleece is more than eight centimeters long.” | _Cittaka_. {Sp.3.254}: _Cittakāti vānacitro uṇṇāmayattharaṇo_, “The _cittaka_ is a rug made of wool woven with many colors.” | _Paṭika_. {Sp.3.254}: _Paṭikāti uṇṇāmayo setattharaṇo_, “The _paṭika_ is a white rug made of wool.” | _Paṭalika_. {Sp.3.254}: _Paṭalikāti ghanapupphako uṇṇāmayalohitattharaṇo; yo āmalakapaṭṭotipi vuccati_, “The _paṭalika_ is a red rug made of wool, dyed with deep red. Also, what has the pattern of an emblic myrobalan is so called.” | _Tūlikā_. {Sp.3.254}: _Tūlikāti pakatitūlikāyeva_, “The _tūlikā_: just ordinary cotton.” Sp-ṭ.3.254 adds: _Pakatitūlikāti rukkhatūlalatātūlapoṭakītūlasaṅkhātānaṃ tiṇṇaṃ tūlānaṃ aññatarapuṇṇā tūlikā_, “Ordinary cotton: a _tūlikā_ is filled with one of the three cotton downs, either cotton down from trees, cotton down from creepers, or cotton down from grass.” It is not clear whether the _tūlika_ was used as an underlay or as a cover. Quite possibly it was used as both. | _Vikatikā_. {Sp.3.254}: _Vikatikāti sīhabyagghādirūpavicitro uṇṇāmayattharaṇo_, “The _vikatikā_ is a rug made of wool decorated with images of lions, tigers, etc.” | _Uddhalomī_. {Sp.3.254}: _Uddalomīti ekato uggatalomaṃ uṇṇāmayattharaṇaṃ_, “The _uddalomī_ is a rug made of wool with tall hairs on one side.” | _Ekantalomī_. {Sp.3.254}: _Ekantalomīti ubhato uggatalomaṃ uṇṇāmayattharaṇaṃ_, “The _ekantalomī_ is a rug made of wool with tall hairs on both sides.” | _Kaṭṭissa_. {Sp.3.254}: _Kaṭṭissanti ratanaparisibbitaṃ koseyyakaṭṭissamayaṃ paccattharaṇaṃ_, “The _kaṭṭissa_ is a sheet made of silken _kaṭṭissa_ with gems sewn into it.” | _Koseyya_. {Sp.3.254}: _Koseyyanti ratanaparisibbitaṃ kosiyasuttamayaṃ paccattharaṇaṃ; suddhakoseyyaṃ pana vaṭṭati_, “The _koseyya_ is a sheet made of silken threads with gems sewn into it; but pure silk is also allowed.” The name of the sheet suggests that the silk is its main attribute. | _Kuttaka_. {Sp.3.254}: _Kuttakanti soḷasannaṃ nāṭakitthīnaṃ ṭhatvā naccanayoggaṃ uṇṇāmayaattharaṇaṃ_, “The _kuttaka_ is a rug made of wool suitable for sixteen dancing girls to dance.” | _Hatthattharaassatthara_. {Sp.3.254}: _Hatthattharaassattharāti hatthiassapiṭṭhīsu attharaṇakaattharaṇā eva. Rathattharepi eseva nayo_, “The _hatthattharaassatthara_ are rugs to cover over the backs of elephants and horses. The _rathatthara_, too, is to be understood the same way.” | _Ajinappaveṇī_. {Sp.3.254}: _Ajinappaveṇīti ajinacammehi mañcappamāṇena sibbitvā katā paveṇī_, “The _ajinappaveṇī_ is a mat made by sewing _ajina_-hides to the size of a bed.” Sp-ṭ.3.254 adds: _Ajinacammehīti ajinamigacammehi_, “_Ajina_-hides are hides of the _ajina_-antelope.” According to DOP the hide is black. | _Kadalīmigapavarapaccattharaṇa_. {Sp.3.254}: _Kadalīmigapavarapaccattharaṇanti kadalīmigacammaṃ nāma atthi, tena kataṃ pavarapaccattharaṇaṃ, uttamapaccattharaṇanti attho; taṃ kira setavatthassa upari kadalīmigacammaṃ pattharitvā sibbitvā karonti_, “_Kadalīmigapavarapaccattharaṇa_: an excellent sheet made with the hide of a _kadalī_-deer; the meaning is ‘the best kind of sheet.’ They make it by spreading a white cloth on top and sewing them together.” | _Sauttaracchada_. {Sp.3.254}: _Sauttaracchadanti saha uttaracchadanena; uparibaddhena rattavitānena saddhinti attho_, “_Sauttaracchada_: together with a canopy. The meaning is: together with a dyed canopy which is fastened above.” | _Ubhatolohitakūpadhāna_. {Sp.3.254}: _Ubhatolohitakūpadhānanti sīsūpadhānañca pādūpadhānañcāti mañcassa ubhatolohitakūpadhānaṃ, etaṃ na kappati_, “_Ubhatolohitakūpadhāna_: a cushion for the head and a cushion for the feet, this is the meaning of red cushions at both ends of a bed, which is not allowed.”"><i>āsandi, pallaṅko, gonako, cittako, paṭikā, paṭalikā, tūlikā, vikatikā, uddhalomi, ekantalomi, kaṭṭissaṃ, koseyyaṃ, kuttakaṃ, hatthattharaṃ, assattharaṃ, rathattharaṃ, ajinapaveṇi, kadalimigapavarapaccattharaṇaṃ, sauttaracchadaṃ, ubhatolohitakūpadhānaṃ.</i> <b>a high bed, a luxurious bed, a long-fleeced woolen rug, a multi-colored woolen rug, a white woolen rug, a red woolen rug, a quilt filled with cotton down, a woolen rug decorated with the images of wild animals, a woolen rug with long fleece on one side, a woolen rug with long fleece on both side, a sheet of silk embroidered with gems, a silken sheet, a woolen rug like a dancers’ rug, an elephant-back rug, a horse-back rug, a carriage-seat rug, a rug made of black antelope hide, an excellent sheet made of _kadalī_-deer hide, a bed with a canopy, a bed with red cushions at each end.</b></a> <a data-uid="pli-tv-kd5:10.5.3"><i>Yo dhāreyya, āpatti dukkaṭassā”ti.</i> <b>If you do, you commit an offense of wrong conduct.”</b></a></p>
<h2><a data-uid="pli-tv-kd5:10.5.4"><i>9. Sabbacammapaṭikkhepa</i> <b>The prohibition against all skins</b></a></h2>
<p><a data-uid="pli-tv-kd5:10.6.1" data-ref="sc43, pts-cs-Kd.5.10.6, ms-pa31169"><i>Tena kho pana samayena chabbaggiyā bhikkhū—</i> <b>Soon afterwards when the monks from the group of six knew that</b></a> <a data-uid="pli-tv-kd5:10.6.2"><i>“bhagavatā uccāsayanamahāsayanāni paṭikkhittānīti—</i> <b>the Master had prohibited high and luxurious beds,</b></a> <a data-uid="pli-tv-kd5:10.6.3"><i>mahācammāni dhārenti, sīhacammaṃ byagghacammaṃ dīpicammaṃ.</i> <b>they used luxurious skins: lion skins, tiger skins, and leopard skins.</b></a> <a data-uid="pli-tv-kd5:10.6.4"><i>Tāni mañcappamāṇenapi chinnāni honti, pīṭhappamāṇenapi chinnāni honti, antopi mañce paññattāni honti, bahipi mañce paññattāni honti, antopi pīṭhe paññattāni honti, bahipi pīṭhe paññattāni honti.</i> <b>They cut them to fit their beds and benches, and used them both there and elsewhere.</b></a> <a data-uid="pli-tv-kd5:10.6.5"><i>Manussā vihāracārikaṃ āhiṇḍantā passitvā ujjhāyanti khiyyanti vipācenti—</i> <b>When people who were walking about the dwellings saw this, they complained and criticized them,</b></a> <a data-uid="pli-tv-kd5:10.6.6"><i>“seyyathāpi gihī kāmabhogino”ti.</i> <b>“They are just like lay people who indulge in sensual pleasures.”</b></a> <a data-uid="pli-tv-kd5:10.6.7"><i>Bhagavato etamatthaṃ ārocesuṃ.</i> <b>They told the Master and he said:</b></a></p>
<p class="rule"><a data-uid="pli-tv-kd5:10.6.8"><i>“Na, bhikkhave, mahācammāni dhāretabbāni, sīhacammaṃ byagghacammaṃ dīpicammaṃ.</i> <b>“You should not use luxurious skins: lion skins, tiger skins, or leopard skins.</b></a> <a data-uid="pli-tv-kd5:10.6.9"><i>Yo dhāreyya, āpatti dukkaṭassā”ti.</i> <b>If you do, you commit an offense of wrong conduct.”</b></a></p>
<p><a data-uid="pli-tv-kd5:10.7.1" data-ref="sc44, pts-vp-pli1.193, pts-cs-Kd.5.10.7, ms-pa31170"><i>Tena kho pana samayena chabbaggiyā bhikkhū—</i> <b>Soon afterwards when the monks from the group of six knew that</b></a> <a data-uid="pli-tv-kd5:10.7.2"><i>“bhagavatā mahācammāni paṭikkhittānī”ti—</i> <b>the Master had prohibited luxurious skins,</b></a> <a data-uid="pli-tv-kd5:10.7.3"><i>gocammāni dhārenti.</i> <b>they used cattle hides.</b></a> <a data-uid="pli-tv-kd5:10.7.4"><i>Tāni mañcappamāṇenapi chinnāni honti, pīṭhappamāṇenapi chinnāni honti, antopi mañce paññattāni honti, bahipi mañce paññattāni honti, antopi pīṭhe paññattāni honti, bahipi pīṭhe paññattāni honti.</i> <b>They cut them to fit their beds and benches, and used them both there and elsewhere.</b></a></p>
<p><a data-uid="pli-tv-kd5:10.7.5"><i>Aññataropi pāpabhikkhu aññatarassa pāpupāsakassa kulūpako hoti.</i> <b>At this time a certain bad monk was associating with the family of a bad lay follower.</b></a> <a data-uid="pli-tv-kd5:10.7.6" data-ref="pts-vp-en4.258"><i>Atha kho so pāpabhikkhu pubbaṇhasamayaṃ nivāsetvā pattacīvaramādāya yena tassa pāpupāsakassa nivesanaṃ tenupasaṅkami, upasaṅkamitvā paññatte āsane nisīdi.</i> <b>One morning that monk robed up, took his bowl and robe, and went to that lay follower’s house, where he sat down on a prepared seat.</b></a> <a data-uid="pli-tv-kd5:10.7.7" data-ref="pts-vp-pli1.193"><i>Atha kho so pāpupāsako yena so pāpabhikkhu tenupasaṅkami, upasaṅkamitvā taṃ pāpabhikkhuṃ abhivādetvā ekamantaṃ nisīdi.</i> <b>That lay follower approached the monk, bowed, and sat down.</b></a></p>
<p><a data-uid="pli-tv-kd5:10.8.1" data-ref="pts-cs-Kd.5.10.8"><i>Tena kho pana samayena tassa pāpupāsakassa vacchako hoti taruṇako abhirūpo dassanīyo pāsādiko citro, seyyathāpi dīpicchāpo.</i> <b>At that time that lay follower had a beautiful young calf with variegated hide, just like a young leopard.</b></a> <a data-uid="pli-tv-kd5:10.8.2"><i>Atha kho so pāpabhikkhu taṃ vacchakaṃ sakkaccaṃ upanijjhāyati.</i> <b>The bad monk stared at that calf</b></a> <a data-uid="pli-tv-kd5:10.8.3"><i>Atha kho so pāpupāsako taṃ pāpabhikkhuṃ etadavoca—</i> <b>and the lay disciple asked him why.</b></a> <a data-uid="pli-tv-kd5:10.8.4"><i>“kissa, bhante, ayyo imaṃ vacchakaṃ sakkaccaṃ upanijjhāyatī”ti?</i> <b></b></a> <a data-uid="pli-tv-kd5:10.8.5"><i>“Attho me, āvuso, imassa vacchakassa cammenā”ti.</i> <b>He replied, “I need the skin of that calf.”</b></a></p>
<p><a data-uid="pli-tv-kd5:10.8.6"><i>Atha kho so pāpupāsako taṃ vacchakaṃ vadhitvā cammaṃ vidhunitvā tassa pāpabhikkhuno pādāsi.</i> <b>The bad lay follower then slaughtered the calf, skinned it, and gave the skin to the bad monk.</b></a> <a data-uid="pli-tv-kd5:10.8.7"><i>Atha kho so pāpabhikkhu taṃ cammaṃ saṅghāṭiyā paṭicchādetvā agamāsi.</i> <b>The monk hid the skin under his upper robe and left.</b></a> <a data-uid="pli-tv-kd5:10.9.1" data-ref="pts-cs-Kd.5.10.9"><i>Atha kho sā gāvī vacchagiddhinī taṃ pāpabhikkhuṃ piṭṭhito piṭṭhito anubandhi.</i> <b>The mother-cow, longing for her calf, followed behind him.</b></a> <a data-uid="pli-tv-kd5:10.9.2"><i>Bhikkhū evamāhaṃsu—</i> <b>When the monks asked him</b></a> <a data-uid="pli-tv-kd5:10.9.3"><i>“kissa tyāyaṃ, āvuso, gāvī piṭṭhito piṭṭhito anubandhī”ti?</i> <b>why the cow was following him,</b></a> <a data-uid="pli-tv-kd5:10.9.4" data-var="kena → kenaci (mr)"><i>“Ahampi kho, āvuso, na jānāmi kena myāyaṃ gāvī piṭṭhito piṭṭhito anubandhī”ti.</i> <b>he replied he did not know.</b></a> <a data-uid="pli-tv-kd5:10.9.5"><i>Tena kho pana samayena tassa pāpabhikkhuno saṅghāṭi lohitena makkhitā hoti.</i> <b>But his upper robe was smeared with blood</b></a> <a data-uid="pli-tv-kd5:10.9.6"><i>Bhikkhū evamāhaṃsu—</i> <b>and so the monks said,</b></a> <a data-uid="pli-tv-kd5:10.9.7"><i>“ayaṃ pana te, āvuso, saṅghāṭi kiṃ katā”ti?</i> <b>“What happened to your upper robe?”</b></a></p>
<p><a data-uid="pli-tv-kd5:10.9.8"><i>Atha kho so pāpabhikkhu bhikkhūnaṃ etamatthaṃ ārocesi.</i> <b>When he had told them what had happened,</b></a> <a data-uid="pli-tv-kd5:10.9.9"><i>“Kiṃ pana tvaṃ, āvuso, pāṇātipāte samādapesī”ti?</i> <b>they said, “So did you encourage someone to kill?”</b></a></p>
<p><a data-uid="pli-tv-kd5:10.9.10"><i>“Evamāvuso”ti.</i> <b>“Yes.”</b></a></p>
<p><a data-uid="pli-tv-kd5:10.9.11"><i>Ye te bhikkhū appicchā te ujjhāyanti khiyyanti vipācenti—</i> <b>The monks of few desires complained and criticized him,</b></a> <a data-uid="pli-tv-kd5:10.9.12"><i>“kathañhi nāma bhikkhu pāṇātipāte samādapessati, nanu bhagavatā anekapariyāyena pāṇātipāto garahito, pāṇātipātā veramaṇī pasatthā”ti.</i> <b>“How can a monk encourage someone to kill? Hasn’t the Master in many ways criticized killing and praised the abstention from killing?”</b></a> <a data-uid="pli-tv-kd5:10.9.13"><i>Atha kho te bhikkhū bhagavato etamatthaṃ ārocesuṃ.</i> <b>And they told the Master.</b></a></p>
<p><a data-uid="pli-tv-kd5:10.10.1" data-ref="sc45, pts-vp-en4.259, pts-cs-Kd.5.10.10, ms-pa31171"><i>Atha kho bhagavā etasmiṃ nidāne etasmiṃ pakaraṇe bhikkhusaṃghaṃ sannipātāpetvā taṃ pāpabhikkhuṃ paṭipucchi—</i> <b>Soon afterwards the Master had the Order of monks assembled and he asked that bad monk,</b></a> <a data-uid="pli-tv-kd5:10.10.2"><i>“saccaṃ kira tvaṃ, bhikkhu, pāṇātipāte samādapesī”ti?</i> <b>“Is it true, monk, that you encouraged someone to kill?”</b></a></p>
<p><a data-uid="pli-tv-kd5:10.10.3"><i>“Saccaṃ, bhagavā”ti … pe …</i> <b>“It’s true, Master.” …</b></a></p>
<p><a data-uid="pli-tv-kd5:10.10.4"><i>kathañhi nāma tvaṃ, moghapurisa, pāṇātipāte samādapessasi, nanu mayā, moghapurisa, anekapariyāyena pāṇātipāto garahito, pāṇātipātā veramaṇī pasatthā.</i> <b>“Foolish man, how can you encourage someone to kill? Haven’t I in many ways criticized killing and praised the abstention from killing?</b></a> <a data-uid="pli-tv-kd5:10.10.5"><i>Netaṃ, moghapurisa, appasannānaṃ vā pasādāya … pe …</i> <b>This will not give rise to confidence in those without it …” …</b></a> <a data-uid="pli-tv-kd5:10.10.6"><i>vigarahitvā dhammiṃ kathaṃ katvā bhikkhū āmantesi—</i> <b>After criticizing him, the Master gave a teaching and addressed the monks:</b></a></p>
<p class="rule"><a data-uid="pli-tv-kd5:10.10.7"><i>“na, bhikkhave, pāṇātipāte samādapetabbaṃ.</i> <b>“You should not encourage killing.</b></a> <a data-uid="pli-tv-kd5:10.10.8"><i>Yo samādapeyya, yathādhammo kāretabbo.</i> <b>If you do, you should be dealt with according to the rule.</b></a></p>
<p class="rule"><a data-uid="pli-tv-kd5:10.10.9"><i>Na, bhikkhave, gocammaṃ dhāretabbaṃ.</i> <b>And you should not use cattle hide.</b></a> <a data-uid="pli-tv-kd5:10.10.10"><i>Yo dhāreyya, āpatti dukkaṭassa.</i> <b>If you do, you commit an offense of wrong conduct.</b></a></p>
<p class="rule"><a data-uid="pli-tv-kd5:10.10.11"><i>Na ca, bhikkhave, kiñci cammaṃ dhāretabbaṃ.</i> <b>And you should not use any kind of skin.</b></a> <a data-uid="pli-tv-kd5:10.10.12"><i>Yo dhāreyya, āpatti dukkaṭassā”ti.</i> <b>If you do, you commit an offense of wrong conduct.”</b></a></p>
<h2><a data-uid="pli-tv-kd5:10.10.13"><i>10. Gihivikatānuññātādi</i> <b>The allowance regarding the belongings of a lay person, etc.</b></a></h2>
<p><a data-uid="pli-tv-kd5:11.1.1" data-ref="sc46, pts-vp-pli1.194, pts-vp-pli1.194, pts-cs-Kd.5.11.1, ms-pa31172"><i>Tena kho pana samayena manussānaṃ mañcampi pīṭhampi cammonaddhāni honti, cammavinaddhāni.</i> <b>At that time people’s beds and benches were upholstered and covered in skin.</b></a> <a data-uid="pli-tv-kd5:11.1.2"><i>Bhikkhū kukkuccāyantā nābhinisīdanti.</i> <b>Being afraid of wrongdoing, the monks did not sit on them.</b></a> <a data-uid="pli-tv-kd5:11.1.3"><i>Bhagavato etamatthaṃ ārocesuṃ.</i> <b></b></a></p>
<p class="rule"><a data-uid="pli-tv-kd5:11.1.4"><i>“Anujānāmi, bhikkhave, gihivikataṃ abhinisīdituṃ, na tveva abhinipajjitun”ti.</i> <b>“I allow you to sit down on what belongs to a lay person, but not to lie down on it.”</b></a></p>
<p><a data-uid="pli-tv-kd5:11.1.5" data-ref="sc47, ms-pa31173" data-var="ogumphiyanti → ogumbhiyanti (mr)"><i>Tena kho pana samayena vihārā cammavaddhehi ogumphiyanti.</i> <b>But then the dwellings were held together by straps of leather.</b></a> <a data-uid="pli-tv-kd5:11.1.6"><i>Bhikkhū kukkuccāyantā nābhinisīdanti.</i> <b>Being afraid of wrongdoing, the monks did not sit down.</b></a> <a data-uid="pli-tv-kd5:11.1.7"><i>Bhagavato etamatthaṃ ārocesuṃ.</i> <b></b></a></p>
<p class="rule"><a data-uid="pli-tv-kd5:11.1.8" data-ref="pts-vp-en4.260"><i>“Anujānāmi, bhikkhave, bandhanamattaṃ abhinisīditun”ti.</i> <b>“I allow you to sit down against a mere binding made of skin.”</b></a></p>
<p><a data-uid="pli-tv-kd5:12.1.1" data-ref="sc48, pts-cs-Kd.5.12.1, ms-pa31174"><i>Tena kho pana samayena chabbaggiyā bhikkhū saupāhanā gāmaṃ pavisanti.</i> <b>At that time the monks from the group of six entered the village wearing sandals.</b></a> <a data-uid="pli-tv-kd5:12.1.2"><i>Manussā ujjhāyanti khiyyanti vipācenti—</i> <b>People complained and criticized them,</b></a> <a data-uid="pli-tv-kd5:12.1.3"><i>“seyyathāpi gihī kāmabhogino”ti.</i> <b>“They are just like lay people who enjoy sensual pleasures.”</b></a> <a data-uid="pli-tv-kd5:12.1.4"><i>Bhagavato etamatthaṃ ārocesuṃ.</i> <b>They told the Master and he said:</b></a></p>
<p class="rule"><a data-uid="pli-tv-kd5:12.1.5"><i>“Na, bhikkhave, saupāhanena gāmo pavisitabbo.</i> <b>“You should not enter the village wearing sandals.</b></a> <a data-uid="pli-tv-kd5:12.1.6"><i>Yo paviseyya, āpatti dukkaṭassā”ti.</i> <b>If you do, you commit an offense of wrong conduct.”</b></a></p>
<p><a data-uid="pli-tv-kd5:12.1.7" data-ref="sc49, ms-pa31175"><i>Tena kho pana samayena aññataro bhikkhu gilāno hoti, na sakkoti vinā upāhanena gāmaṃ pavisituṃ.</i> <b>Soon afterwards a certain sick monk was not able to enter the village without his sandals.</b></a> <a data-uid="pli-tv-kd5:12.1.8"><i>Bhagavato etamatthaṃ ārocesuṃ.</i> <b></b></a></p>
<p class="rule"><a data-uid="pli-tv-kd5:12.1.9"><i>“Anujānāmi, bhikkhave, gilānena bhikkhunā saupāhanena gāmaṃ pavisitun”ti.</i> <b>“I allow sick monks to enter the village while wearing sandals.”</b></a></p>
<h2><a data-uid="pli-tv-kd5:12.1.10"><i>11. Soṇakuṭikaṇṇavatthu</i> <b>The story of Soṇa Kuṭikaṇṇa</b></a></h2>
<article class="suttanta">
<p><a data-uid="pli-tv-kd5:13.1.1" data-ref="sc50, pts-cs-Kd.5.13.1, ms-pa31176" data-var="mahākaccāno → mahākaccāyano (bj) | papatake → papāte (bj, s1-3, pts1); pavatte (@ud5.6#1 [Soṇasutta]) | kuraraghare → kururaghare (mr)"><i>Tena kho pana samayena āyasmā mahākaccāno avantīsu viharati kuraraghare papatake pabbate.</i> <b>At one time Venerable Mahākaccāna was staying in Avantī on Papataka Hill at Kuraraghara.</b></a> <a data-uid="pli-tv-kd5:13.1.2"><i>Tena kho pana samayena soṇo upāsako kuṭikaṇṇo āyasmato mahākaccānassa upaṭṭhāko hoti.</i> <b>At that time the lay follower Soṇa Kuṭikaṇṇa was his attendant.</b></a></p>
<p><a data-uid="pli-tv-kd5:13.1.3" data-ref="sc51, ms-pa3.1177, pts-vp-en4.261"><i>Atha kho soṇo upāsako kuṭikaṇṇo yenāyasmā mahākaccāno tenupasaṅkami, upasaṅkamitvā āyasmantaṃ mahākaccānaṃ abhivādetvā ekamantaṃ nisīdi.</i> <b>On one occasion Soṇa approached Mahākaccāna, bowed, sat down,</b></a> <a data-uid="pli-tv-kd5:13.1.4"><i>Ekamantaṃ nisinno kho soṇo upāsako kuṭikaṇṇo āyasmantaṃ mahākaccānaṃ etadavoca—</i> <b>and said,</b></a> <a data-uid="pli-tv-kd5:13.1.5"><i>“yathā yathāhaṃ, bhante, ayyena mahākaccānena dhammaṃ desitaṃ ājānāmi, nayidaṃ sukaraṃ agāraṃ ajjhāvasatā ekantaparipuṇṇaṃ ekantaparisuddhaṃ saṅkhalikhitaṃ brahmacariyaṃ carituṃ.</i> <b>“Venerable Sir, the way I understand your teaching, it’s not easy for one who lives in a house to lead the spiritual life perfectly complete and pure as a polished conch shell.</b></a> <a data-uid="pli-tv-kd5:13.1.6"><i>Icchāmahaṃ, bhante, kesamassuṃ ohāretvā kāsāyāni vatthāni acchādetvā agārasmā anagāriyaṃ pabbajituṃ.</i> <b>I wish to cut off my hair and beard, put on the ocher robes, and go forth from home into homelessness.</b></a> <a data-uid="pli-tv-kd5:13.1.7"><i>Pabbājetu maṃ, bhante, ayyo mahākaccāno”ti.</i> <b>Please give me the going forth.”</b></a></p>
<p><a data-uid="pli-tv-kd5:13.2.1" data-ref="pts-cs-Kd.5.13.2" data-var="() → (evaṃ vutte āyasmā mahākaccāyano soṇaṃ upāsakaṃ kuṭikaṇṇaṃ etadavoca) (s1-3; @ud5.6#1 [Soṇasutta])"><i>() “Dukkaraṃ kho, soṇa, yāvajīvaṃ ekaseyyaṃ ekabhattaṃ brahmacariyaṃ carituṃ.</i> <b>“It’s difficult, Soṇa, to live the spiritual life all one’s life, eating one meal a day and sleeping by oneself.</b></a> <a data-uid="pli-tv-kd5:13.2.2"><i>Iṅgha tvaṃ, soṇa, tattheva agārikabhūto buddhānaṃ sāsanaṃ anuyuñja, kālayuttaṃ ekaseyyaṃ ekabhattaṃ brahmacariyan”ti.</i> <b>So follow the instruction of the Buddhas while remaining as a lay person, and at suitable times you may eat one meal a day, sleep by yourself, and practice the spiritual life.”</b></a> <a data-uid="pli-tv-kd5:13.2.3"><i>Atha kho soṇassa upāsakassa kuṭikaṇṇassa yo ahosi pabbajjābhisaṅkhāro so paṭippassambhi.</i> <b>As a result, Soṇa’s intention to go forth died down.</b></a></p>
<p><a data-uid="pli-tv-kd5:13.2.4" data-ref="sc52, pts-vp-pli1.195, ms-pa31178"><i>Dutiyampi kho soṇo upāsako kuṭikaṇṇo … pe …</i> <b>A second time Soṇa asked Mahākaccāna for the going forth, but got the same response.</b></a> <a data-uid="pli-tv-kd5:13.2.5" data-ref="pts-vp-pli1.195"><i>tatiyampi kho soṇo upāsako kuṭikaṇṇo yenāyasmā mahākaccāno tenupasaṅkami, upasaṅkamitvā āyasmantaṃ mahākaccānaṃ abhivādetvā ekamantaṃ nisīdi.</i> <b>A third time he asked for the going forth</b></a> <a data-uid="pli-tv-kd5:13.2.6"><i>Ekamantaṃ nisinno kho soṇo upāsako kuṭikaṇṇo āyasmantaṃ mahākaccānaṃ etadavoca—</i> <b></b></a> <a data-uid="pli-tv-kd5:13.2.7"><i>“yathā yathāhaṃ, bhante, ayyena mahākaccānena dhammaṃ desitaṃ ājānāmi, nayidaṃ sukaraṃ agāraṃ ajjhāvasatā ekantaparipuṇṇaṃ ekantaparisuddhaṃ saṅkhalikhitaṃ brahmacariyaṃ carituṃ.</i> <b></b></a> <a data-uid="pli-tv-kd5:13.2.8"><i>Icchāmahaṃ, bhante, kesamassuṃ ohāretvā kāsāyāni vatthāni acchādetvā agārasmā anagāriyaṃ pabbajituṃ.</i> <b></b></a> <a data-uid="pli-tv-kd5:13.2.9"><i>Pabbājetu maṃ, bhante, ayyo mahākaccāno”ti.</i> <b></b></a> <a data-uid="pli-tv-kd5:13.2.10"><i>Atha kho āyasmā mahākaccāno soṇaṃ upāsakaṃ kuṭikaṇṇaṃ pabbājesi.</i> <b>and Mahākaccāna finally relented.</b></a></p>
<p><a data-uid="pli-tv-kd5:13.2.11"><i>Tena kho pana samayena avantidakkhiṇāpatho appabhikkhuko hoti.</i> <b>At that time in the southern region of Avantī, there were few monks.</b></a> <a data-uid="pli-tv-kd5:13.2.12" data-ref="pts-vp-en4.262"><i>Atha kho āyasmā mahākaccāno tiṇṇaṃ vassānaṃ accayena kicchena kasirena tato tato dasavaggaṃ bhikkhusaṃghaṃ sannipātāpetvā āyasmantaṃ soṇaṃ upasampādesi.</i> <b>Only after three years, with much trouble and difficulty, was Mahākaccāna able to assemble an Order of ten monks from here and there to give the full ordination to Venerable Soṇa.</b></a></p>
<h2><a data-uid="pli-tv-kd5:13.2.13"><i>12. Mahākaccānassapañcavaraparidassana</i> <b>The making known of the five favors for Mahākaccāna</b></a></h2>
<p><a data-uid="pli-tv-kd5:13.3.1" data-ref="sc53, pts-vp-pli1.196, pts-cs-Kd.5.13.3, ms-pa31179"><i>Atha kho āyasmato soṇassa vassaṃvuṭṭhassa rahogatassa paṭisallīnassa evaṃ cetaso parivitakko udapādi—</i> <b>After the rainy-season residence, while Soṇa was in seclusion, he thought,</b></a> <a data-uid="pli-tv-kd5:13.3.2"><i>“sutoyeva kho me so bhagavā ediso ca ediso cāti, na ca mayā sammukhā diṭṭho, gaccheyyāhaṃ taṃ bhagavantaṃ dassanāya arahantaṃ sammāsambuddhaṃ, sace maṃ upajjhāyo anujāneyyā”ti.</i> <b>“I’ve heard that the Master is like this and like that, but I haven’t seen this for myself. If my preceptor allows me, I shall go to see the Master, the Perfected One, the fully Awakened One.”</b></a></p>
<p><a data-uid="pli-tv-kd5:13.3.3"><i>Atha kho āyasmā soṇo sāyanhasamayaṃ paṭisallānā vuṭṭhito yenāyasmā mahākaccāno tenupasaṅkami, upasaṅkamitvā āyasmantaṃ mahākaccānaṃ abhivādetvā ekamantaṃ nisīdi.</i> <b>When he had come out from seclusion, Soṇa approached Mahākaccāna, bowed, sat down,</b></a> <a data-uid="pli-tv-kd5:13.4.1" data-ref="pts-cs-Kd.5.13.4"><i>Ekamantaṃ nisinno kho āyasmā soṇo āyasmantaṃ mahākaccānaṃ etadavoca—</i> <b>and told him</b></a> <a data-uid="pli-tv-kd5:13.4.2"><i>“idha mayhaṃ, bhante, rahogatassa paṭisallīnassa evaṃ cetaso parivitakko udapādi—</i> <b>what he had been thinking.</b></a> <a data-uid="pli-tv-kd5:13.4.3"><i>‘sutoyeva kho me so bhagavā ediso ca ediso cāti, na ca mayā sammukhā diṭṭho, gaccheyyāhaṃ taṃ bhagavantaṃ dassanāya arahantaṃ sammāsambuddhaṃ, sace maṃ upajjhāyo anujāneyyā’ti;</i> <b></b></a> <a data-uid="pli-tv-kd5:13.4.4"><i>gaccheyyāhaṃ, bhante, taṃ bhagavantaṃ dassanāya arahantaṃ sammāsambuddhaṃ, sace maṃ upajjhāyo anujānātī”ti.</i> <b></b></a> <a data-uid="pli-tv-kd5:13.4.5"><i>“Sādhu sādhu, soṇa.</i> <b>Mahākaccāna said, “Well considered, Soṇa!</b></a> <a data-uid="pli-tv-kd5:13.4.6"><i>Gaccha tvaṃ, soṇa, taṃ bhagavantaṃ dassanāya arahantaṃ sammāsambuddhaṃ.</i> <b>Please go to see the Master, the perfected and fully awakened one.</b></a> <a data-uid="pli-tv-kd5:13.5.1" data-ref="pts-cs-Kd.5.13.5"><i>Dakkhissasi tvaṃ, soṇa, taṃ bhagavantaṃ pāsādikaṃ pasādanīyaṃ santindriyaṃ santamānasaṃ uttamadamathasamathaṃ anuppattaṃ dantaṃ guttaṃ yatindriyaṃ nāgaṃ.</i> <b>You will see the Master—pleasing to the eye and inspiring confidence; peaceful in mind and faculties; attained to the supreme subduing and calm; tamed, guarded, and restrained in his sense faculties; a great being.</b></a> <a data-uid="pli-tv-kd5:13.5.2"><i>Tena hi tvaṃ, soṇa, mama vacanena bhagavato pāde sirasā vanda—</i> <b>Then, Soṇa, in my name, pay respect with your head at the Master’s feet and say, ʻ</b></a> <a data-uid="pli-tv-kd5:13.5.3"><i>‘upajjhāyo me, bhante, āyasmā mahākaccāno bhagavato pāde sirasā vandatī’ti.</i> <b>Venerable Sir, my preceptor, Venerable Mahākaccāna, pays respect with his head at the Master’s feet.’</b></a> <a data-uid="pli-tv-kd5:13.5.4"><i>Evañca vadehi—</i> <b>And then say this:</b></a></p>
<p><a data-uid="pli-tv-kd5:13.5.5" data-ref="pts-vp-en4.263"><i>‘avantidakkhiṇāpatho, bhante, appabhikkhuko, tiṇṇaṃ me vassānaṃ accayena kicchena kasirena tato tato dasavaggaṃ bhikkhusaṃghaṃ sannipātāpetvā upasampadaṃ alatthaṃ;</i> <b>ʻIn the southern region of Avantī, Venerable Sir, there are few monks. Only after three years, with much trouble and difficulty, was it possible to assemble an Order of ten monks from here and there to give me the full ordination.</b></a> <a data-uid="pli-tv-kd5:13.5.6"><i>appeva nāma bhagavā avantidakkhiṇāpathe appatarena gaṇena upasampadaṃ anujāneyya.</i> <b>Perhaps the Master will allow a smaller group of monks to give the full ordination in Avantī.</b></a></p>
<p><a data-uid="pli-tv-kd5:13.6.1" data-ref="pts-cs-Kd.5.13.6"><i>Avantidakkhiṇāpathe, bhante, kaṇhuttarā bhūmi kharā gokaṇṭakahatā;</i> <b>In Avantī the ground is dark and hard, made rough by the hooves of cattle.</b></a> <a data-uid="pli-tv-kd5:13.6.2" data-ref="pts-vp-pli1.196"><i>appeva nāma bhagavā avantidakkhiṇāpathe guṇaṅguṇūpāhanaṃ anujāneyya.</i> <b>Perhaps the Master will allow sandals with multi-layered soles in Avantī.</b></a></p>
<p><a data-uid="pli-tv-kd5:13.6.3"><i>Avantidakkhiṇāpathe, bhante, nahānagarukā manussā udakasuddhikā;</i> <b>In Avantī people value bathing and cleanliness.</b></a> <a data-uid="pli-tv-kd5:13.6.4"><i>appeva nāma bhagavā avantidakkhiṇāpathe dhuvanahānaṃ anujāneyya.</i> <b>Perhaps the Master will allow unrestricted bathing in Avantī.</b></a></p>
<p><a data-uid="pli-tv-kd5:13.6.5"><i>Avantidakkhiṇāpathe, bhante, cammāni attharaṇāni, eḷakacammaṃ ajacammaṃ migacammaṃ.</i> <b>In Avantī sheep-skins, goat-skins, and deer-skins are used as rugs,</b></a> <a data-uid="pli-tv-kd5:13.6.6" data-var="majjārū jantū → majjhāru jantu (bj, pts1); majjāru jantu (s1-3); majjhārū jantū (mr)" data-note="__. {Sp.3.257}: _Eragū, moragū, majjārū, jantūti imā catassopi tiṇajātiyo_, “_Eragū_, _moragū_, _majjārū_, and _jantu_: these are four kinds of grass.” The _moragū_ is identified in SED as Achyranthes Aspera, “chaff-flower grass,” or Celosia Cristata."><i>Seyyathāpi, bhante, majjhimesu janapadesu eragū moragū majjārū jantū;</i> <b>just as are _eragu_-grass, chaff-flower grass, _majjārū_-grass, and _jantu_-grass in the middle countries.</b></a> <a data-uid="pli-tv-kd5:13.6.7"><i>evameva kho, bhante, avantidakkhiṇāpathe cammāni attharaṇāni, eḷakacammaṃ ajacammaṃ migacammaṃ;</i> <b></b></a> <a data-uid="pli-tv-kd5:13.6.8"><i>appeva nāma bhagavā avantidakkhiṇāpathe cammāni attharaṇāni anujāneyya, eḷakacammaṃ ajacammaṃ migacammaṃ.</i> <b>Perhaps the Master will allow sheep-skins, goat-skins, and deer-skins as rugs in Avantī.</b></a></p>
<p><a data-uid="pli-tv-kd5:13.7.1" data-ref="pts-cs-Kd.5.13.7"><i>Etarahi, bhante, manussā nissīmagatānaṃ bhikkhūnaṃ cīvaraṃ denti—</i> <b>At present people give robe-cloth to monks who are outside the monastery boundary, saying,</b></a> <a data-uid="pli-tv-kd5:13.7.2"><i>“imaṃ cīvaraṃ itthannāmassa demā”ti.</i> <b>“We give this robe-cloth to so-and-so.”</b></a> <a data-uid="pli-tv-kd5:13.7.3"><i>Te āgantvā ārocenti—</i> <b>When those monks return to the monastery, they are told,</b></a> <a data-uid="pli-tv-kd5:13.7.4"><i>“itthannāmehi te, āvuso, manussehi cīvaraṃ dinnan”ti te kukkuccāyantā na sādiyanti—</i> <b>“Such-and-such people have given you robe-cloth.” But being afraid of wrongdoing, they don’t accept, thinking,</b></a> <a data-uid="pli-tv-kd5:13.7.5" data-note="This refers to _bhikkhu nissaggiya pācittiya_ 1, which prohibits a monk from keeping extra robe cloth for more than ten days. (The _bhikkhunīs_ have the same rule, being their _nissaggiya pācittiya_ 13.) The point made here is that these monks would count the days from the moment the cloth was given. If they arrived at the monastery more than ten days after the cloth had been given, they would not be able to receive it without falling into an offense."><i>“mā no nissaggiyaṃ ahosī”ti;</i> <b>“We might commit an offense entailing relinquishment.”</b></a> <a data-uid="pli-tv-kd5:13.7.6"><i>appeva nāma bhagavā cīvare pariyāyaṃ ācikkheyyā’”ti.</i> <b>Perhaps the Master will point out a way to deal with robe-cloth.’”</b></a></p>
<p><a data-uid="pli-tv-kd5:13.7.7" data-ref="pts-vp-en4.264"><i>“Evaṃ, bhante”ti</i> <b>Soṇa replied, “Yes, Venerable Sir.”</b></a></p>
<p><a data-uid="pli-tv-kd5:13.7.8"><i>kho āyasmā soṇo āyasmato mahākaccānassa paṭissutvā uṭṭhāyāsanā āyasmantaṃ mahākaccānaṃ abhivādetvā padakkhiṇaṃ katvā senāsanaṃ saṃsāmetvā pattacīvaramādāya yena sāvatthi tena pakkāmi.</i> <b>He got up from his seat, bowed down, and circumambulated Mahākāccāna with his right side toward him. He then put his dwelling in order, took his bowl and robe, and set out for Sāvatthī.</b></a> <a data-uid="pli-tv-kd5:13.8.1" data-ref="pts-cs-Kd.5.13.8"><i>Anupubbena yena sāvatthi jetavanaṃ anāthapiṇḍikassa ārāmo yena bhagavā tenupasaṅkami, upasaṅkamitvā bhagavantaṃ abhivādetvā ekamantaṃ nisīdi.</i> <b>When he eventually arrived, he went to the Jeta Grove, Anāthapiṇḍika’s Monastery, where he approach the Master, bowed, and sat down.</b></a></p>
<p><a data-uid="pli-tv-kd5:13.8.2" data-ref="sc54, ms-pa31180"><i>Atha kho bhagavā āyasmantaṃ ānandaṃ āmantesi—</i> <b>The Master said to Venerable Ānanda,</b></a> <a data-uid="pli-tv-kd5:13.8.3"><i>“imassa, ānanda, āgantukassa bhikkhuno senāsanaṃ paññāpehī”ti.</i> <b>“Ānanda, please prepare a resting place for this newly arrived monk.”</b></a> <a data-uid="pli-tv-kd5:13.8.4"><i>Atha kho āyasmā ānando—</i> <b>Ānanda thought,</b></a> <a data-uid="pli-tv-kd5:13.8.5"><i>“yassa kho maṃ bhagavā āṇāpeti, ‘imassa, ānanda, āgantukassa bhikkhuno senāsanaṃ paññāpehī’ti, icchati bhagavā tena bhikkhunā saddhiṃ ekavihāre vatthuṃ, icchati bhagavā āyasmatā soṇena saddhiṃ ekavihāre vatthun”ti—</i> <b>“When the Master says this, it means he wishes to stay in the same dwelling as Venerable Soṇa .”</b></a> <a data-uid="pli-tv-kd5:13.8.6"><i>yasmiṃ vihāre bhagavā viharati tasmiṃ vihāre āyasmato soṇassa senāsanaṃ paññāpesi.</i> <b>And he prepared a resting place for Soṇa in the Master’s dwelling.</b></a></p>
<p><a data-uid="pli-tv-kd5:13.9.1" data-ref="sc55, pts-vp-pli1.197, pts-cs-Kd.5.13.9, ms-pa31181"><i>Atha kho bhagavā bahudeva rattiṃ ajjhokāse vītināmetvā vihāraṃ pāvisi.</i> <b>Then, after spending much of the night out in the open, the Master entered the dwelling,</b></a> <a data-uid="pli-tv-kd5:13.9.2"><i>Āyasmāpi kho soṇo bahudeva rattiṃ ajjhokāse vītināmetvā vihāraṃ pāvisi.</i> <b>as did Soṇa.</b></a> <a data-uid="pli-tv-kd5:13.9.3"><i>Atha kho bhagavā rattiyā paccūsasamayaṃ paccuṭṭhāya āyasmantaṃ soṇaṃ ajjhesi—</i> <b>Rising early in the morning, the Master said to Soṇa,</b></a> <a data-uid="pli-tv-kd5:13.9.4"><i>“paṭibhātu taṃ, bhikkhu, dhammo bhāsitun”ti.</i> <b>“Recite a teaching, monk.”</b></a></p>
<p><a data-uid="pli-tv-kd5:13.9.5" data-note="The fourth chapter of the Sutta Nipāta."><i>“Evaṃ, bhante”ti kho āyasmā soṇo bhagavato paṭissuṇitvā sabbāneva aṭṭhakavaggikāni sarena abhāsi.</i> <b>Saying, “Yes, Venerable Sir,” he chanted the entire Chapter of Eights.</b></a></p>
<p><a data-uid="pli-tv-kd5:13.9.6" data-ref="pts-vp-en4.265"><i>Atha kho bhagavā āyasmato soṇassa sarabhaññapariyosāne abbhānumodi—</i> <b>When he was finished, the Master said,</b></a> <a data-uid="pli-tv-kd5:13.9.7"><i>“sādhu sādhu, bhikkhu.</i> <b>“Well done, Soṇa, well done.</b></a> <a data-uid="pli-tv-kd5:13.9.8" data-ref="pts-vp-pli1.197"><i>Suggahitāni kho te, bhikkhu, aṭṭhakavaggikāni, sumanasikatāni sūpadhāritāni.</i> <b>You have learned the Chapter Eights well; you have remembered it well.</b></a> <a data-uid="pli-tv-kd5:13.9.9" data-var="anelagalāya → aneḷagalāya (bj, pts1, mr)"><i>Kalyāṇiyāpi vācāya samannāgato, vissaṭṭhāya, anelagalāya, atthassa viññāpaniyā.</i> <b>And you have a good voice—it’s clear, articulate, and expresses the meaning well.</b></a> <a data-uid="pli-tv-kd5:13.9.10"><i>Kativassosi tvaṃ, bhikkhū”ti?</i> <b>How long have you been a monk?”</b></a></p>
<p><a data-uid="pli-tv-kd5:13.9.11"><i>“Ekavassohaṃ, bhagavā”ti.</i> <b>“One year, Master.”</b></a></p>
<p><a data-uid="pli-tv-kd5:13.10.1" data-ref="pts-cs-Kd.5.13.10"><i>“Kissa pana tvaṃ, bhikkhu, evaṃ ciraṃ akāsī”ti?</i> <b>“Why did it take you so long to go forth?”</b></a></p>
<p><a data-uid="pli-tv-kd5:13.10.2" data-note="_Api ca sambādhā gharāvāsā bahukiccā bahukaraṇīyāti_, “Still, household life is crowded, with much business and many duties.” I have added a bit from the commentary to make the sentence clearer. Ud.a.46: _Kāmesu ādīnave kenaci pakārena diṭṭhepi na tāvāhaṃ gharāvāsato nikkhamituṃ asakkhiṃ_, “Although I had seen the danger in sensual pleasures of whatever kind, I was not able to leave the household life for so long.”"><i>“Ciraṃ diṭṭho me, bhante, kāmesu ādīnavo, api ca sambādhā gharāvāsā bahukiccā bahukaraṇīyā”ti.</i> <b>“I have long seen the danger in sensual pleasures. Still, because household life is crowded and very busy, I was not able to leave.”</b></a></p>
<p><a data-uid="pli-tv-kd5:13.10.3"><i>Atha kho bhagavā etamatthaṃ viditvā tāyaṃ velāyaṃ imaṃ udānaṃ udānesi—</i> <b>Seeing the significance of this, the Master exclaimed this inspired utterance:</b></a></p>
<blockquote class="gatha">
<p><a data-uid="pli-tv-kd5:13.10.4" data-ref="sc56, ms-pa31182"><i>“Disvā ādīnavaṃ loke,</i> <b>“Having seen the danger in the world,</b></a><br>
<a data-uid="pli-tv-kd5:13.10.5"><i>ñatvā dhammaṃ nirūpadhiṃ;</i> <b>Knowing the Truth beyond ownership,</b></a><br>
<a data-uid="pli-tv-kd5:13.10.6"><i>Ariyo na ramatī pāpe,</i> <b>The noble one doesn’t delight in what’s bad;</b></a><br>
<a data-uid="pli-tv-kd5:13.10.7"><i>pāpe na ramatī sucī”ti.</i> <b>In the bad, the pure one does not delight.”</b></a></p>
</blockquote>
</article>
<p><a data-uid="pli-tv-kd5:13.11.1" data-ref="sc57, pts-cs-Kd.5.13.11, ms-pa31183"><i>Atha kho āyasmā soṇo—</i> <b>Soṇa thought,</b></a> <a data-uid="pli-tv-kd5:13.11.2"><i>“paṭisammodati kho maṃ bhagavā, ayaṃ khvassa kālo yaṃ me upajjhāyo paridassī”ti—</i> <b>“The Master approves of me. This is the time to bring up what my preceptor said.”</b></a> <a data-uid="pli-tv-kd5:13.11.3"><i>uṭṭhāyāsanā ekaṃsaṃ uttarāsaṅgaṃ karitvā bhagavato pādesu sirasā nipatitvā bhagavantaṃ etadavoca—</i> <b>He got up from his seat, put his robe over one shoulder, bowed down at the Master’s feet, and said,</b></a> <a data-uid="pli-tv-kd5:13.11.4"><i>“upajjhāyo me, bhante, āyasmā mahākaccāno bhagavato pāde sirasā vandati, evañca vadeti avantidakkhiṇāpatho, bhante, appabhikkhuko.</i> <b>“Venerable Sir, my preceptor, Venerable Mahākaccāna, pays respect with his head at the Master’s feet.” He then repeated everything Mahākaccāna had asked him to say.</b></a></p>
<p><a data-uid="pli-tv-kd5:13.11.5"><i>Tiṇṇaṃ me vassānaṃ accayena kicchena kasirena tato tato dasavaggaṃ bhikkhusaṃghaṃ sannipātāpetvā upasampadaṃ alatthaṃ, appeva nāma bhagavā avantidakkhiṇāpathe appatarena gaṇena upasampadaṃ anujāneyya.</i> <b></b></a> <a data-uid="pli-tv-kd5:13.11.6"><i>Avantidakkhiṇāpathe, bhante, kaṇhuttarā bhūmi kharā gokaṇṭakahatā;</i> <b></b></a> <a data-uid="pli-tv-kd5:13.11.7"><i>appeva nāma bhagavā avantidakkhiṇāpathe guṇaṅguṇūpāhanaṃ anujāneyya.</i> <b></b></a> <a data-uid="pli-tv-kd5:13.11.8"><i>Avantidakkhiṇāpathe, bhante, nahānagarukā manussā udakasuddhikā, appeva nāma bhagavā avantidakkhiṇāpathe dhuvanahānaṃ anujāneyya.</i> <b></b></a> <a data-uid="pli-tv-kd5:13.11.9"><i>Avantidakkhiṇāpathe, bhante, cammāni attharaṇāni, eḷakacammaṃ ajacammaṃ migacammaṃ.</i> <b></b></a> <a data-uid="pli-tv-kd5:13.11.10"><i>Seyyathāpi, bhante, majjhimesu janapadesu eragū moragū majjārū jantū;</i> <b></b></a> <a data-uid="pli-tv-kd5:13.11.11"><i>evameva kho, bhante, avantidakkhiṇāpathe cammāni attharaṇāni, eḷakacammaṃ ajacammaṃ migacammaṃ;</i> <b></b></a> <a data-uid="pli-tv-kd5:13.11.12"><i>appeva nāma bhagavā avantidakkhiṇāpathe cammāni attharaṇāni anujāneyya, eḷakacammaṃ ajacammaṃ migacammaṃ.</i> <b></b></a> <a data-uid="pli-tv-kd5:13.11.13"><i>Etarahi, bhante, manussā nissīmagatānaṃ bhikkhūnaṃ cīvaraṃ denti—</i> <b></b></a> <a data-uid="pli-tv-kd5:13.11.14"><i>‘imaṃ cīvaraṃ itthannāmassa demā’ti.</i> <b></b></a> <a data-uid="pli-tv-kd5:13.11.15"><i>Te āgantvā ārocenti—</i> <b></b></a> <a data-uid="pli-tv-kd5:13.11.16"><i>‘itthannāmehi te, āvuso, manussehi cīvaraṃ dinnan’ti.</i> <b></b></a> <a data-uid="pli-tv-kd5:13.11.17"><i>Te kukkuccāyantā na sādiyanti—</i> <b></b></a> <a data-uid="pli-tv-kd5:13.11.18"><i>‘mā no nissaggiyaṃ ahosī’ti;</i> <b></b></a> <a data-uid="pli-tv-kd5:13.11.19"><i>appeva nāma bhagavā cīvare pariyāyaṃ ācikkheyyā”ti.</i> <b></b></a></p>
<p><a data-uid="pli-tv-kd5:13.11.20" data-ref="sc58, pts-vp-pli1.198, ms-pa31184"><i>Atha kho bhagavā etasmiṃ nidāne etasmiṃ pakaraṇe dhammiṃ kathaṃ katvā bhikkhū āmantesi—</i> <b>Soon afterwards the Master gave a teaching and addressed the monks:</b></a></p>
<p class="rule"><a data-uid="pli-tv-kd5:13.11.21"><i>“avantidakkhiṇāpatho, bhikkhave, appabhikkhuko.</i> <b>“In the southern region of Avantī there are few monks.</b></a> <a data-uid="pli-tv-kd5:13.11.22" data-ref="pts-vp-en4.266"><i>Anujānāmi, bhikkhave, sabbapaccantimesu janapadesu vinayadharapañcamena gaṇena upasampadaṃ.</i> <b>In all outlying countries, I allow the full ordination to be given by a group of five, including one expert on the Monastic Law.</b></a></p>
<p><a data-uid="pli-tv-kd5:13.12.1" data-ref="pts-cs-Kd.5.13.12"><i>Tatrime paccantimā janapadā—</i> <b>In this regard, the following are the outlying countries:</b></a></p>
<ul>
<li><a data-uid="pli-tv-kd5:13.12.2" data-var="gajaṅgalaṃ → kajaṅgalaṃ (bj, s1-3, pts1); kajaṅgalo (si)"><i>puratthimāya disāya gajaṅgalaṃ nāma nigamo, tassa parena mahāsālā, tato parā paccantimā janapadā, orato majjhe;</i> <b>In the eastern direction there is a town called _Gajaṅgala_, with another town called _Mahāsālā_ on the other side of it. Beyond that are the outlying countries. On the near side are the middle countries.</b></a></li>
<li><a data-uid="pli-tv-kd5:13.12.3" data-var="sallavatī → salalavatī (bj)"><i>puratthimadakkhiṇāya disāya sallavatī nāma nadī, tato parā paccantimā janapadā, orato majjhe;</i> <b>In the south-eastern direction there is a river called _Sallavatī_. Beyond that are the outlying countries. On the near side are the middle countries.</b></a></li>
<li><a data-uid="pli-tv-kd5:13.12.4"><i>dakkhiṇāya disāya setakaṇṇikaṃ nāma nigamo, tato parā paccantimā janapadā, orato majjhe;</i> <b>In the southern direction there is a town called _Setakaṇṇika_. Beyond that are the outlying countries. On the near side are the middle countries.</b></a></li>
<li><a data-uid="pli-tv-kd5:13.12.5"><i>pacchimāya disāya thūṇaṃ nāma brāhmaṇagāmo, tato parā paccantimā janapadā, orato majjhe;</i> <b>In the western direction there is a brahmin village called _Thūṇa_. Beyond that are the outlying countries. On the near side are the middle countries.</b></a></li>
<li><a data-uid="pli-tv-kd5:13.12.6"><i>uttarāya disāya usīraddhajo nāma pabbato, tato parā paccantimā janapadā, orato majjhe.</i> <b>In the northern direction there is a mountain called _Usīraddhaja_. Beyond that are the outlying countries. On the near side are the middle countries.</b></a></li>
</ul>
<p class="rule"><a data-uid="pli-tv-kd5:13.12.7"><i>Anujānāmi, bhikkhave, evarūpesu paccantimesu janapadesu vinayadharapañcamena gaṇena upasampadaṃ.</i> <b></b></a></p>
<p><a data-uid="pli-tv-kd5:13.13.1" data-ref="pts-cs-Kd.5.13.13"><i>Avantidakkhiṇāpathe, bhikkhave, kaṇhuttarā bhūmi kharā gokaṇṭakahatā.</i> <b>In Avantī the ground is dark and hard, made rough by the hooves of cattle.</b></a></p>
<p class="rule"><a data-uid="pli-tv-kd5:13.13.2"><i>Anujānāmi, bhikkhave, sabbapaccantimesu janapadesu guṇaṅguṇūpāhanaṃ.</i> <b>In all outlying countries, I allow sandals with multi-layered soles.</b></a></p>
<p><a data-uid="pli-tv-kd5:13.13.3"><i>Avantidakkhiṇāpathe, bhikkhave, nahānagarukā manussā udakasuddhikā.</i> <b>In Avantī people value bathing and cleanliness.</b></a></p>
<p class="rule"><a data-uid="pli-tv-kd5:13.13.4"><i>Anujānāmi, bhikkhave, sabbapaccantimesu janapadesu dhuvanahānaṃ.</i> <b>In all outlying countries, I allow unrestricted bathing.</b></a></p>
<p><a data-uid="pli-tv-kd5:13.13.5" data-ref="pts-vp-pli1.198, pts-vp-en4.267"><i>Avantidakkhiṇāpathe, bhikkhave, cammāni attharaṇāni, eḷakacammaṃ ajacammaṃ migacammaṃ.</i> <b>In Avantī sheep-skins, goat-skins, and deer-skins are used as rugs,</b></a> <a data-uid="pli-tv-kd5:13.13.6"><i>Seyyathāpi, bhikkhave, majjhimesu janapadesu eragū moragū majjārū jantū;</i> <b>just as are _eragu_-grass, chaff-flower grass, _majjāru_-grass, and _jantu_-grass in the middle country.</b></a> <a data-uid="pli-tv-kd5:13.13.7"><i>evameva kho, bhikkhave, avantidakkhiṇāpathe cammāni attharaṇāni, eḷakacammaṃ ajacammaṃ migacammaṃ.</i> <b></b></a></p>
<p class="rule"><a data-uid="pli-tv-kd5:13.13.8"><i>Anujānāmi, bhikkhave, sabbapaccantimesu janapadesu cammāni attharaṇāni, eḷakacammaṃ ajacammaṃ migacammaṃ.</i> <b>In all outlying countries, I allow rugs of sheep-skin, goat-skin, and deer-skin.</b></a></p>
<p><a data-uid="pli-tv-kd5:13.13.9"><i>Idha pana, bhikkhave, manussā nissīmagatānaṃ bhikkhūnaṃ cīvaraṃ denti—</i> <b>And it may happen that people give robe-cloth to monks who are outside the monastery boundary, saying, ʻ</b></a> <a data-uid="pli-tv-kd5:13.13.10"><i>‘imaṃ cīvaraṃ itthannāmassa demā’ti.</i> <b>We give this robe-cloth to so-and-so.’</b></a></p>
<p class="rule"><a data-uid="pli-tv-kd5:13.13.11" data-note="This relates to _bhikkhu nissaggiya pācittiyas_ 1 and 3."><i>Anujānāmi, bhikkhave, sādituṃ, na tāva taṃ gaṇanūpagaṃ yāva na hatthaṃ gacchatī”ti.</i> <b>I allow you to accept it and not start counting the days until the robe-cloth reaches you.”</b></a></p>
<p class="endsutta"><a data-uid="pli-tv-kd5:13.13.12" data-ref="sc59, ms-pa31185"><i>Cammakkhandhako pañcamo.</i> <b>The fifth chapter on skins is finished.</b></a></p>
<section class="uddana">
<p><a data-uid="pli-tv-kd5:13.13.13" data-ref="sc60, pts-vp-en4.268, ms-pa31186-1195"><i>Tassuddānaṃ</i> <b>(The summary verses have not been translated.)</b></a></p>
<blockquote class="gatha">
<p><a data-uid="pli-tv-kd5:13.13.14" data-ref="sc61"><i>Rājā ca māgadho soṇo,</i> <b></b></a><br>
<a data-uid="pli-tv-kd5:13.13.15"><i>asītisahassissaro;</i> <b></b></a><br>
<a data-uid="pli-tv-kd5:13.13.16"><i>Sāgato gijjhakūṭasmiṃ,</i> <b></b></a><br>
<a data-uid="pli-tv-kd5:13.13.17"><i>bahuṃ dasseti uttariṃ.</i> <b></b></a></p>
<p><a data-uid="pli-tv-kd5:13.13.18" data-ref="sc62"><i>Pabbajjāraddhabhijjiṃsu,</i> <b></b></a><br>
<a data-uid="pli-tv-kd5:13.13.19"><i>vīṇaṃ ekapalāsikaṃ;</i> <b></b></a><br>
<a data-uid="pli-tv-kd5:13.13.20"><i>Nīlā pītā lohitikā,</i> <b></b></a><br>
<a data-uid="pli-tv-kd5:13.13.21"><i>mañjiṭṭhā kaṇhameva ca.</i> <b></b></a></p>
<p><a data-uid="pli-tv-kd5:13.13.22" data-ref="sc63"><i>Mahāraṅgamahānāmā,</i> <b></b></a><br>
<a data-uid="pli-tv-kd5:13.13.23"><i>vaddhikā ca paṭikkhipi;</i> <b></b></a><br>
<a data-uid="pli-tv-kd5:13.13.24"><i>Khallakā puṭapāli ca,</i> <b></b></a><br>
<a data-uid="pli-tv-kd5:13.13.25"><i>tūlatittirameṇḍajā.</i> <b></b></a></p>
<p><a data-uid="pli-tv-kd5:13.13.26" data-ref="sc64"><i>Vicchikā moracitrā ca,</i> <b></b></a><br>
<a data-uid="pli-tv-kd5:13.13.27"><i>sīhabyagghā ca dīpikā;</i> <b></b></a><br>
<a data-uid="pli-tv-kd5:13.13.28"><i>Ajinuddā majjārī ca,</i> <b></b></a><br>
<a data-uid="pli-tv-kd5:13.13.29"><i>kāḷaluvakaparikkhaṭā.</i> <b></b></a></p>
<p><a data-uid="pli-tv-kd5:13.13.30" data-ref="sc65"><i>Phalitupāhanā khilā,</i> <b></b></a><br>
<a data-uid="pli-tv-kd5:13.13.31"><i>dhotakhāṇukhaṭakhaṭā;</i> <b></b></a><br>
<a data-uid="pli-tv-kd5:13.13.32"><i>Tālaveḷutiṇaṃ ceva,</i> <b></b></a><br>
<a data-uid="pli-tv-kd5:13.13.33"><i>muñjapabbajahintālā.</i> <b></b></a></p>
<p><a data-uid="pli-tv-kd5:13.13.34" data-ref="sc66"><i>Kamalakambalasovaṇṇā,</i> <b></b></a><br>
<a data-uid="pli-tv-kd5:13.13.35"><i>rūpikā maṇiveḷuriyā;</i> <b></b></a><br>
<a data-uid="pli-tv-kd5:13.13.36"><i>Phalikā kaṃsakācā ca,</i> <b></b></a><br>
<a data-uid="pli-tv-kd5:13.13.37"><i>tipusīsañca tambakā.</i> <b></b></a></p>
<p><a data-uid="pli-tv-kd5:13.13.38" data-ref="sc67"><i>Gāvī yānaṃ gilāno ca,</i> <b></b></a><br>
<a data-uid="pli-tv-kd5:13.13.39"><i>purisāyuttasivikā;</i> <b></b></a><br>
<a data-uid="pli-tv-kd5:13.13.40"><i>Sayanāni mahācammā,</i> <b></b></a><br>
<a data-uid="pli-tv-kd5:13.13.41"><i>gocammehi ca pāpako.</i> <b></b></a></p>
<p><a data-uid="pli-tv-kd5:13.13.42" data-ref="sc68"><i>Gihīnaṃ cammavaddhehi,</i> <b></b></a><br>
<a data-uid="pli-tv-kd5:13.13.43"><i>pavisanti gilāyano;</i> <b></b></a><br>
<a data-uid="pli-tv-kd5:13.13.44"><i>Mahākaccāyano soṇo,</i> <b></b></a><br>
<a data-uid="pli-tv-kd5:13.13.45"><i>sarena aṭṭhakavaggikaṃ.</i> <b></b></a></p>
<p><a data-uid="pli-tv-kd5:13.13.46" data-ref="sc69"><i>Upasampadaṃ pañcahi,</i> <b></b></a><br>
<a data-uid="pli-tv-kd5:13.13.47"><i>guṇaṅguṇā dhuvasinā;</i> <b></b></a><br>
<a data-uid="pli-tv-kd5:13.13.48"><i>Cammattharaṇānuññāsi,</i> <b></b></a><br>
<a data-uid="pli-tv-kd5:13.13.49"><i>na tāva gaṇanūpagaṃ;</i> <b></b></a><br>
<a data-uid="pli-tv-kd5:13.13.50"><i>Adāsi me vare pañca,</i> <b></b></a><br>
<a data-uid="pli-tv-kd5:13.13.51"><i>soṇattherassa nāyakoti.</i> <b></b></a></p>
</blockquote>
</section>
<p class="end"><a data-uid="pli-tv-kd5:13.13.52" data-ref="sc70, ms-pa31196"><i>Imamhi khandhake vatthūni tesaṭṭhi.</i> <b>In this chapter there are sixty-three topics.</b></a></p>
<p class="endsutta"><a data-uid="pli-tv-kd5:13.13.53" data-ref="sc71, ms-pa31197"><i>Cammakkhandhako niṭṭhito.</i> <b>The chapter on skins is finished.</b></a></p>
</body>
</html>