<html>
<head>
<title></title>
<meta charset="utf-8">
<link rel="stylesheet" type="text/css" href="../../../../style.css">
</head>
<body>
<header>
<p class="collection"><a data-uid="pli-tv-kd10:0.1"><i>Theravāda Vinayapiṭaka</i> <b>Theravāda Collection on Monastic Law</b></a></p>
<p class="division"><a data-uid="pli-tv-kd10:0.2"><i>Mahāvagga</i> <b>The Long Division</b></a></p>
<h1><a data-uid="pli-tv-kd10:0.3"><i>Kosambakakkhandhaka</i> <b>The chapter on those from Kosambī</b></a></h1>
</header>
<h2><a data-uid="pli-tv-kd10:0.4"><i>1. Kosambakavivādakathā</i> <b>Discussion of the dispute at Kosambī</b></a></h2>
<p><a data-uid="pli-tv-kd10:1.1.1" data-ref="sc1, pts-vp-pli1.337, pts-cs-Kd.10.1.1, pts-vp-pli1.337, pts-vp-en4.483, ms-pa31945"><i>Tena samayena buddho bhagavā kosambiyaṃ viharati ghositārāme.</i> <b>At one time the Master was staying at Kosambī in Ghosita’s Monastery.</b></a> <a data-uid="pli-tv-kd10:1.1.2"><i>Tena kho pana samayena aññataro bhikkhu āpattiṃ āpanno hoti.</i> <b>At this time a certain monk had committed an offense.</b></a> <a data-uid="pli-tv-kd10:1.1.3" data-var="āpattidiṭṭhi → āpattidiṭṭhī (bj)"><i>So tassā āpattiyā āpattidiṭṭhi hoti;</i> <b>He regarded that offense as an offense,</b></a> <a data-uid="pli-tv-kd10:1.1.4"><i>aññe bhikkhū tassā āpattiyā anāpattidiṭṭhino honti.</i> <b>but there were other monks who did not.</b></a> <a data-uid="pli-tv-kd10:1.1.5"><i>So aparena samayena tassā āpattiyā anāpattidiṭṭhi hoti;</i> <b>Some time later he no longer regarded it as an offense,</b></a> <a data-uid="pli-tv-kd10:1.1.6"><i>aññe bhikkhū tassā āpattiyā āpattidiṭṭhino honti.</i> <b>but there were other monks who did.</b></a> <a data-uid="pli-tv-kd10:1.1.7"><i>Atha kho te bhikkhū taṃ bhikkhuṃ etadavocuṃ—</i> <b>They said to him,</b></a> <a data-uid="pli-tv-kd10:1.1.8"><i>“āpattiṃ tvaṃ, āvuso, āpanno, passasetaṃ āpattin”ti?</i> <b>“You have committed an offense. Do you recognize it?”</b></a></p>
<p><a data-uid="pli-tv-kd10:1.1.9"><i>“Natthi me, āvuso, āpatti yamahaṃ passeyyan”ti.</i> <b>“I haven’t committed any offense that I should recognize.”</b></a></p>
<p><a data-uid="pli-tv-kd10:1.1.10"><i>Atha kho te bhikkhū sāmaggiṃ labhitvā taṃ bhikkhuṃ āpattiyā adassane ukkhipiṃsu.</i> <b>Soon afterwards the monks achieved unanimity and they ejected that monk for not seeing the offense.</b></a> <a data-uid="pli-tv-kd10:1.2.1" data-ref="pts-cs-Kd.10.1.2"><i>So ca bhikkhu bahussuto hoti āgatāgamo dhammadharo vinayadharo mātikādharo paṇḍito byatto medhāvī lajjī kukkuccako sikkhākāmo.</i> <b>But that monk was learned and a master of the tradition; he was an expert on the Teaching, the Monastic Law, and the summaries; he was wise and competent, had a sense of conscience, and was afraid of wrongdoing and fond of the training.</b></a> <a data-uid="pli-tv-kd10:1.2.2"><i>Atha kho so bhikkhu sandiṭṭhe sambhatte bhikkhū upasaṅkamitvā etadavoca—</i> <b>He approached his friends and said,</b></a> <a data-uid="pli-tv-kd10:1.2.3"><i>“anāpatti esā, āvuso, nesā āpatti.</i> <b>“This is not an offense</b></a> <a data-uid="pli-tv-kd10:1.2.4"><i>Anāpannomhi, namhi āpanno.</i> <b>and so I have not committed one.</b></a> <a data-uid="pli-tv-kd10:1.2.5"><i>Anukkhittomhi, namhi ukkhitto.</i> <b>I have not been ejected,</b></a> <a data-uid="pli-tv-kd10:1.2.6"><i>Adhammikenamhi kammena ukkhitto kuppena aṭṭhānārahena.</i> <b>since the legal procedure was illegitimate, reversible, and unfit to stand.</b></a> <a data-uid="pli-tv-kd10:1.2.7"><i>Hotha me āyasmanto dhammato vinayato pakkhā”ti.</i> <b>Please side with me, Venerables, in accordance with the Teaching and the Monastic Law.”</b></a> <a data-uid="pli-tv-kd10:1.2.8"><i>Alabhi kho so bhikkhu sandiṭṭhe sambhatte bhikkhū pakkhe.</i> <b>And he was able to form a faction.</b></a> <a data-uid="pli-tv-kd10:1.2.9"><i>Jānapadānampi sandiṭṭhānaṃ sambhattānaṃ bhikkhūnaṃ santike dūtaṃ pāhesi—</i> <b>He then sent the same message to his friends in the country</b></a> <a data-uid="pli-tv-kd10:1.2.10"><i>“anāpatti esā, āvuso, nesā āpatti.</i> <b></b></a> <a data-uid="pli-tv-kd10:1.2.11"><i>Anāpannomhi, namhi āpanno.</i> <b></b></a> <a data-uid="pli-tv-kd10:1.2.12"><i>Anukkhittomhi, namhi ukkhitto.</i> <b></b></a> <a data-uid="pli-tv-kd10:1.2.13"><i>Adhammikenamhi kammena ukkhitto kuppena aṭṭhānārahena.</i> <b></b></a> <a data-uid="pli-tv-kd10:1.2.14"><i>Hontu me āyasmanto dhammato vinayato pakkhā”ti.</i> <b></b></a> <a data-uid="pli-tv-kd10:1.2.15"><i>Alabhi kho so bhikkhu jānapadepi sandiṭṭhe sambhatte bhikkhū pakkhe.</i> <b>and again he was able to form a faction.</b></a></p>
<p><a data-uid="pli-tv-kd10:1.3.1" data-ref="pts-cs-Kd.10.1.3, pts-vp-en4.484"><i>Atha kho te ukkhittānuvattakā bhikkhū yena ukkhepakā bhikkhū tenupasaṅkamiṃsu, upasaṅkamitvā ukkhepake bhikkhū etadavocuṃ—</i> <b>The monks who sided with him went to the monks who had ejected him and said,</b></a> <a data-uid="pli-tv-kd10:1.3.2"><i>“anāpatti esā, āvuso, nesā āpatti.</i> <b>“This is not an offense</b></a> <a data-uid="pli-tv-kd10:1.3.3"><i>Anāpanno eso bhikkhu, neso bhikkhu āpanno.</i> <b>and so this monk has not committed one.</b></a> <a data-uid="pli-tv-kd10:1.3.4"><i>Anukkhitto eso bhikkhu, neso bhikkhu ukkhitto.</i> <b>He has not been ejected,</b></a> <a data-uid="pli-tv-kd10:1.3.5"><i>Adhammikena kammena ukkhitto kuppena aṭṭhānārahenā”ti.</i> <b>since the legal procedure was illegitimate, reversible, and unfit to stand.”</b></a></p>
<p><a data-uid="pli-tv-kd10:1.3.6"><i>Evaṃ vutte, ukkhepakā bhikkhū ukkhittānuvattake bhikkhū etadavocuṃ—</i> <b>They replied,</b></a> <a data-uid="pli-tv-kd10:1.3.7"><i>“āpatti esā, āvuso, nesā anāpatti.</i> <b>“This is an offense</b></a> <a data-uid="pli-tv-kd10:1.3.8"><i>Āpanno eso bhikkhu, neso bhikkhu anāpanno.</i> <b>and so this monk has committed one.</b></a> <a data-uid="pli-tv-kd10:1.3.9"><i>Ukkhitto eso bhikkhu, neso bhikkhu anukkhitto.</i> <b>He has been ejected,</b></a> <a data-uid="pli-tv-kd10:1.3.10" data-ref="pts-vp-pli1.338"><i>Dhammikena kammena ukkhitto akuppena ṭhānārahena.</i> <b>since the legal procedure of ejection was legitimate, irreversible, and fit to stand.</b></a> <a data-uid="pli-tv-kd10:1.3.11"><i>Mā kho tumhe āyasmanto etaṃ ukkhittakaṃ bhikkhuṃ anuvattittha anuparivārethā”ti.</i> <b>Venerables, do not side with this monk who has been ejected.”</b></a> <a data-uid="pli-tv-kd10:1.3.12"><i>Evampi kho te ukkhittānuvattakā bhikkhū ukkhepakehi bhikkhūhi vuccamānā tatheva taṃ ukkhittakaṃ bhikkhuṃ anuvattiṃsu anuparivāresuṃ.</i> <b>But they still sided with that monk.</b></a></p>
<p><a data-uid="pli-tv-kd10:1.4.1" data-ref="sc2, pts-cs-Kd.10.1.4, ms-pa31946"><i>Atha kho aññataro bhikkhu yena bhagavā tenupasaṅkami, upasaṅkamitvā bhagavantaṃ abhivādetvā ekamantaṃ nisīdi.</i> <b>Soon afterwards a certain monk went to the Master, bowed, sat down,</b></a> <a data-uid="pli-tv-kd10:1.4.2"><i>Ekamantaṃ nisinno kho so bhikkhu bhagavantaṃ etadavoca—</i> <b>and told him all that had happened.</b></a> <a data-uid="pli-tv-kd10:1.4.3"><i>“idha, bhante, aññataro bhikkhu āpattiṃ āpanno ahosi.</i> <b></b></a> <a data-uid="pli-tv-kd10:1.4.4"><i>So tassā āpattiyā āpattidiṭṭhi ahosi, aññe bhikkhū tassā āpattiyā anāpattidiṭṭhino ahesuṃ.</i> <b></b></a> <a data-uid="pli-tv-kd10:1.4.5"><i>So aparena samayena tassā āpattiyā anāpattidiṭṭhi ahosi, aññe bhikkhū tassā āpattiyā āpattidiṭṭhino ahesuṃ.</i> <b></b></a> <a data-uid="pli-tv-kd10:1.4.6"><i>Atha kho te, bhante, bhikkhū taṃ bhikkhuṃ etadavocuṃ—</i> <b></b></a> <a data-uid="pli-tv-kd10:1.4.7"><i>‘āpattiṃ tvaṃ, āvuso, āpanno, passasetaṃ āpattin’ti?</i> <b></b></a> <a data-uid="pli-tv-kd10:1.4.8"><i>‘Natthi me, āvuso, āpatti yamahaṃ passeyyan’ti.</i> <b></b></a> <a data-uid="pli-tv-kd10:1.4.9"><i>Atha kho te, bhante, bhikkhū sāmaggiṃ labhitvā taṃ bhikkhuṃ āpattiyā adassane ukkhipiṃsu.</i> <b></b></a> <a data-uid="pli-tv-kd10:1.4.10"><i>So ca, bhante, bhikkhu bahussuto āgatāgamo dhammadharo vinayadharo mātikādharo paṇḍito byatto medhāvī lajjī kukkuccako sikkhākāmo.</i> <b></b></a> <a data-uid="pli-tv-kd10:1.4.11"><i>Atha kho so, bhante, bhikkhu sandiṭṭhe sambhatte bhikkhū upasaṅkamitvā etadavoca—</i> <b></b></a> <a data-uid="pli-tv-kd10:1.4.12"><i>‘anāpatti esā, āvuso;</i> <b></b></a> <a data-uid="pli-tv-kd10:1.4.13"><i>nesā āpatti.</i> <b></b></a> <a data-uid="pli-tv-kd10:1.4.14"><i>Anāpannomhi, namhi āpanno.</i> <b></b></a> <a data-uid="pli-tv-kd10:1.4.15"><i>Anukkhittomhi, namhi ukkhitto.</i> <b></b></a> <a data-uid="pli-tv-kd10:1.4.16"><i>Adhammikenamhi kammena ukkhitto kuppena aṭṭhānārahena.</i> <b></b></a> <a data-uid="pli-tv-kd10:1.4.17"><i>Hotha me āyasmanto dhammato vinayato pakkhā’ti.</i> <b></b></a> <a data-uid="pli-tv-kd10:1.4.18"><i>Alabhi kho so, bhante, bhikkhu sandiṭṭhe sambhatte bhikkhū pakkhe.</i> <b></b></a> <a data-uid="pli-tv-kd10:1.4.19"><i>Jānapadānampi sandiṭṭhānaṃ sambhattānaṃ bhikkhūnaṃ santike dūtaṃ pāhesi—</i> <b></b></a> <a data-uid="pli-tv-kd10:1.4.20"><i>‘anāpatti esā, āvuso;</i> <b></b></a> <a data-uid="pli-tv-kd10:1.4.21"><i>nesā āpatti.</i> <b></b></a> <a data-uid="pli-tv-kd10:1.4.22"><i>Anāpannomhi, namhi āpanno.</i> <b></b></a> <a data-uid="pli-tv-kd10:1.4.23"><i>Anukkhittomhi, namhi ukkhitto.</i> <b></b></a> <a data-uid="pli-tv-kd10:1.4.24"><i>Adhammikenamhi kammena ukkhitto kuppena aṭṭhānārahena.</i> <b></b></a> <a data-uid="pli-tv-kd10:1.4.25"><i>Hontu me āyasmanto dhammato vinayato pakkhā’ti.</i> <b></b></a> <a data-uid="pli-tv-kd10:1.4.26"><i>Alabhi kho so, bhante, bhikkhu jānapadepi sandiṭṭhe sambhatte bhikkhū pakkhe.</i> <b></b></a> <a data-uid="pli-tv-kd10:1.4.27"><i>Atha kho te, bhante, ukkhittānuvattakā bhikkhū yena ukkhepakā bhikkhū tenupasaṅkamiṃsu, upasaṅkamitvā ukkhepake bhikkhū etadavocuṃ—</i> <b></b></a> <a data-uid="pli-tv-kd10:1.4.28"><i>‘anāpatti esā, āvuso;</i> <b></b></a> <a data-uid="pli-tv-kd10:1.4.29"><i>nesā āpatti.</i> <b></b></a> <a data-uid="pli-tv-kd10:1.4.30"><i>Anāpanno eso bhikkhu, neso bhikkhu āpanno.</i> <b></b></a> <a data-uid="pli-tv-kd10:1.4.31"><i>Anukkhitto eso bhikkhu, neso bhikkhu ukkhitto.</i> <b></b></a> <a data-uid="pli-tv-kd10:1.4.32"><i>Adhammikena kammena ukkhitto kuppena aṭṭhānārahenā’ti.</i> <b></b></a> <a data-uid="pli-tv-kd10:1.4.33"><i>Evaṃ vutte, te, bhante, ukkhepakā bhikkhū ukkhittānuvattake bhikkhū etadavocuṃ—</i> <b></b></a> <a data-uid="pli-tv-kd10:1.4.34"><i>‘āpatti esā, āvuso;</i> <b></b></a> <a data-uid="pli-tv-kd10:1.4.35"><i>nesā anāpatti.</i> <b></b></a> <a data-uid="pli-tv-kd10:1.4.36"><i>Āpanno eso bhikkhu, neso bhikkhu anāpanno.</i> <b></b></a> <a data-uid="pli-tv-kd10:1.4.37"><i>Ukkhitto eso bhikkhu, neso bhikkhu anukkhitto.</i> <b></b></a> <a data-uid="pli-tv-kd10:1.4.38"><i>Dhammikena kammena ukkhitto akuppena ṭhānārahena.</i> <b></b></a> <a data-uid="pli-tv-kd10:1.4.39"><i>Mā kho tumhe āyasmanto etaṃ ukkhittakaṃ bhikkhuṃ anuvattittha anuparivārethā’ti.</i> <b></b></a> <a data-uid="pli-tv-kd10:1.4.40"><i>Evampi kho te, bhante, ukkhittānuvattakā bhikkhū ukkhepakehi bhikkhūhi vuccamānā tatheva taṃ ukkhittakaṃ bhikkhuṃ anuvattanti anuparivārentī”ti.</i> <b></b></a></p>
<p><a data-uid="pli-tv-kd10:1.5.1" data-ref="sc3, pts-vp-en4.485, pts-cs-Kd.10.1.5, ms-pa31947"><i>Atha kho bhagavā—“bhinno bhikkhusaṃgho, bhinno bhikkhusaṃgho”ti—</i> <b>Realizing that the Order of monks was divided, the Master</b></a> <a data-uid="pli-tv-kd10:1.5.2"><i>uṭṭhāyāsanā yena ukkhepakā bhikkhū tenupasaṅkami, upasaṅkamitvā paññatte āsane nisīdi, nisajja kho bhagavā ukkhepake bhikkhū etadavoca—</i> <b>got up from his seat, went to those monks who had done the ejecting, and sat down on a prepared seat. He then said to those monks:</b></a></p>
<p><a data-uid="pli-tv-kd10:1.5.3"><i>“mā kho tumhe, bhikkhave—‘paṭibhāti no, paṭibhāti no’ti—yasmiṃ vā tasmiṃ vā bhikkhuṃ ukkhipitabbaṃ maññittha.</i> <b>“Do not always eject a monk just because it seems clear to you that he has committed an offense.</b></a></p>
<p><a data-uid="pli-tv-kd10:1.6.1" data-ref="sc4, pts-vp-pli1.339, pts-cs-Kd.10.1.6, ms-pa31948"><i>Idha pana, bhikkhave, bhikkhu āpattiṃ āpanno hoti.</i> <b>It may be that a monk has committed an offense.</b></a> <a data-uid="pli-tv-kd10:1.6.2"><i>So tassā āpattiyā anāpattidiṭṭhi hoti, aññe bhikkhū tassā āpattiyā āpattidiṭṭhino honti.</i> <b>He does not regard it as an offense, but there are other monks who do.</b></a> <a data-uid="pli-tv-kd10:1.6.3"><i>Te ce, bhikkhave, bhikkhū taṃ bhikkhuṃ evaṃ jānanti—‘ayaṃ kho āyasmā bahussuto āgatāgamo dhammadharo vinayadharo mātikādharo paṇḍito byatto medhāvī lajjī kukkuccako sikkhākāmo.</i> <b>If those monks know, ‘This monk is learned and a master of the tradition; he is an expert on the Teaching, the Monastic Law, and the summaries; he is wise and competent, has a sense of conscience, and is afraid of wrongdoing and fond of the training.</b></a> <a data-uid="pli-tv-kd10:1.6.4" data-ref="pts-vp-pli1.339"><i>Sace mayaṃ imaṃ bhikkhuṃ āpattiyā adassane ukkhipissāma, na mayaṃ iminā bhikkhunā saddhiṃ uposathaṃ karissāma, vinā iminā bhikkhunā uposathaṃ karissāma, bhavissati saṃghassa tatonidānaṃ bhaṇḍanaṃ kalaho viggaho vivādo saṃghabhedo saṃgharāji saṃghavavatthānaṃ saṃghanānākaraṇan’ti, bhedagarukehi, bhikkhave, bhikkhūhi na so bhikkhu āpattiyā adassane ukkhipitabbo.</i> <b>If we eject this monk for not recognizing an offense, we won’t do the observance-day ceremony with him. Because of this there will be arguments and disputes in the Order; there will be schism, fracture, and separation in the Order,’ and if they understand the gravity of schism, they should not eject that monk for not recognizing an offense.</b></a></p>
<p><a data-uid="pli-tv-kd10:1.7.1" data-ref="sc5, pts-cs-Kd.10.1.7, ms-pa31949"><i>Idha pana, bhikkhave, bhikkhu āpattiṃ āpanno hoti.</i> <b>It may be that a monk has committed an offense.</b></a> <a data-uid="pli-tv-kd10:1.7.2"><i>So tassā āpattiyā anāpattidiṭṭhi hoti, aññe bhikkhū tassā āpattiyā āpattidiṭṭhino honti.</i> <b>He does not regard it as an offense, but there are other monks who do.</b></a> <a data-uid="pli-tv-kd10:1.7.3"><i>Te ce, bhikkhave, bhikkhū taṃ bhikkhuṃ evaṃ jānanti—‘ayaṃ kho āyasmā bahussuto āgatāgamo dhammadharo vinayadharo mātikādharo paṇḍito byatto medhāvī lajjī kukkuccako sikkhākāmo.</i> <b>If those monks know, ‘This monk is learned and a master of the tradition; he is an expert on the Teaching, the Monastic Law, and the summaries; he is wise and competent, has a sense of conscience, and is afraid of wrongdoing and fond of the training.</b></a> <a data-uid="pli-tv-kd10:1.7.4"><i>Sace mayaṃ imaṃ bhikkhuṃ āpattiyā adassane ukkhipissāma, na mayaṃ iminā bhikkhunā saddhiṃ pavāressāma, vinā iminā bhikkhunā pavāressāma.</i> <b>If we eject this monk for not recognizing an offense, we won’t do the invitation ceremony with him/</b></a> <a data-uid="pli-tv-kd10:1.7.5"><i>Na mayaṃ iminā bhikkhunā saddhiṃ saṃghakammaṃ karissāma, vinā iminā bhikkhunā saṃghakammaṃ karissāma.</i> <b>we won’t do the legal procedures of the Order with him/</b></a> <a data-uid="pli-tv-kd10:1.7.6"><i>Na mayaṃ iminā bhikkhunā saddhiṃ āsane nisīdissāma, vinā iminā bhikkhunā āsane nisīdissāma.</i> <b>we won’t share a seat with him/</b></a> <a data-uid="pli-tv-kd10:1.7.7"><i>Na mayaṃ iminā bhikkhunā saddhiṃ yāgupāne nisīdissāma, vinā iminā bhikkhunā yāgupāne nisīdissāma.</i> <b>we won’t drink rice-porridge with him/</b></a> <a data-uid="pli-tv-kd10:1.7.8"><i>Na mayaṃ iminā bhikkhunā saddhiṃ bhattagge nisīdissāma, vinā iminā bhikkhunā bhattagge nisīdissāma.</i> <b>we won’t sit in the dining hall with him/</b></a> <a data-uid="pli-tv-kd10:1.7.9" data-ref="pts-vp-en4.486"><i>Na mayaṃ iminā bhikkhunā saddhiṃ ekacchanne vasissāma, vinā iminā bhikkhunā ekacchanne vasissāma.</i> <b>we won’t stay in the same room with him/</b></a> <a data-uid="pli-tv-kd10:1.7.10"><i>Na mayaṃ iminā bhikkhunā saddhiṃ yathāvuḍḍhaṃ abhivādanaṃ paccuṭṭhānaṃ añjalikammaṃ sāmīcikammaṃ karissāma, vinā iminā bhikkhunā yathāvuḍḍhaṃ abhivādanaṃ paccuṭṭhānaṃ añjalikammaṃ sāmīcikammaṃ karissāma.</i> <b>we won’t bow down, stand up, put the palms of our hands together, and do acts of respect for each other according to seniority.</b></a> <a data-uid="pli-tv-kd10:1.7.11"><i>Bhavissati saṃghassa tatonidānaṃ bhaṇḍanaṃ kalaho viggaho vivādo saṃghabhedo saṃgharāji saṃghavavatthānaṃ saṃghanānākaraṇan’ti, bhedagarukehi, bhikkhave, bhikkhūhi na so bhikkhu āpattiyā adassane ukkhipitabbo”ti.</i> <b>Because of this there will be arguments and disputes in the Order; there will be schism, fracture, and separation in the Order,’ and if they understand the gravity of schism, they should not eject that monk for not recognizing an offense.”</b></a></p>
<p><a data-uid="pli-tv-kd10:1.8.1" data-ref="sc6, pts-cs-Kd.10.1.8, ms-pa31950"><i>Atha kho bhagavā ukkhepakānaṃ bhikkhūnaṃ etamatthaṃ bhāsitvā uṭṭhāyāsanā yena ukkhittānuvattakā bhikkhū tenupasaṅkami, upasaṅkamitvā paññatte āsane nisīdi, nisajja kho bhagavā ukkhittānuvattake bhikkhū etadavoca—</i> <b>The Master got up from his seat, went to those monks who were siding with the ejected monk, and sat down on a prepared seat. He then said to those monks:</b></a></p>
<p><a data-uid="pli-tv-kd10:1.8.2"><i>“mā kho tumhe, bhikkhave, āpattiṃ āpajjitvā ‘nāmha āpannā, nāmha āpannā’ti āpattiṃ na paṭikātabbaṃ maññittha.</i> <b>“If you have committed an offense, do not refuse to make amends for it just because you think that you have not committed it.</b></a></p>
<p><a data-uid="pli-tv-kd10:1.8.3" data-ref="sc7, pts-vp-pli1.340, ms-pa31951" data-var="āpatti → sā āpatti (s1-3)"><i>Idha pana, bhikkhave, bhikkhu āpattiṃ āpanno hoti.</i> <b>It may be that a monk has committed an offense.</b></a> <a data-uid="pli-tv-kd10:1.8.4"><i>So tassā āpattiyā anāpattidiṭṭhi hoti, aññe bhikkhū tassā āpattiyā āpattidiṭṭhino honti.</i> <b>He does not regard it as an offense, but there are other monks who do.</b></a> <a data-uid="pli-tv-kd10:1.8.5" data-var="āyasmanto → āyasmantā (pts1, mr)"><i>So ce, bhikkhave, bhikkhu te bhikkhū evaṃ jānāti—‘ime kho āyasmanto bahussutā āgatāgamā dhammadharā vinayadharā mātikādharā paṇḍitā byattā medhāvino lajjino kukkuccakā sikkhākāmā, nālaṃ mamaṃ vā kāraṇā aññesaṃ vā kāraṇā chandā dosā mohā bhayā agatiṃ gantuṃ.</i> <b>If that monk knows, ‘These monks are learned and masters of the tradition; they are experts on the Teaching, the Monastic Law, and the summaries; they are wise and competent, have a sense of conscience, and are afraid of wrongdoing and fond of the training. They are unlikely, because of me or anyone else, to act wrongly out of desire, ill-will, confusion, or fear.</b></a> <a data-uid="pli-tv-kd10:1.8.6"><i>Sace maṃ ime bhikkhū āpattiyā adassane ukkhipissanti, na mayā saddhiṃ uposathaṃ karissanti, vinā mayā uposathaṃ karissanti, bhavissati saṃghassa tatonidānaṃ bhaṇḍanaṃ kalaho viggaho vivādo saṃghabhedo saṃgharāji saṃghavavatthānaṃ saṃghanānākaraṇan’ti, bhedagarukena, bhikkhave, bhikkhunā paresampi saddhāya āpatti desetabbā.</i> <b>Moreover, if these monks eject me for not recognizing an offense, they won’t do the observance-day ceremony with me. Because of this there will be arguments and disputes in the Order; there will be schism, fracture, and separation in the Order,’ and if he understands the gravity of schism, he should confess the offense even out of confidence in the others.</b></a></p>
<p><a data-uid="pli-tv-kd10:1.8.7" data-ref="sc8, ms-pa31952" data-var="āpatti → sā āpatti (s1-3)"><i>Idha pana, bhikkhave, bhikkhu āpattiṃ āpanno hoti.</i> <b>It may be that a monk has committed an offense.</b></a> <a data-uid="pli-tv-kd10:1.8.8"><i>So tassā āpattiyā anāpattidiṭṭhi hoti, aññe bhikkhū tassā āpattiyā āpattidiṭṭhino honti.</i> <b>He does not regard it as an offense, but there are other monks who do.</b></a> <a data-uid="pli-tv-kd10:1.8.9"><i>So ce, bhikkhave, bhikkhu te bhikkhū evaṃ jānāti—‘ime kho āyasmanto bahussutā āgatāgamā dhammadharā vinayadharā mātikādharā paṇḍitā byattā medhāvino lajjino kukkuccakā sikkhākāmā, nālaṃ mamaṃ vā kāraṇā aññesaṃ vā kāraṇā chandā dosā mohā bhayā agatiṃ gantuṃ.</i> <b>If that monk knows, ‘These monks are learned and masters of the tradition; they are experts on the Teaching, the Monastic Law, and the summaries; they are wise and competent, have a sense of conscience, and are afraid of wrongdoing and fond of the training. They are unlikely, because of me or anyone else, to act wrongly out of desire, ill-will, confusion, or fear.</b></a> <a data-uid="pli-tv-kd10:1.8.10" data-ref="pts-vp-pli1.340"><i>Sace maṃ ime bhikkhū āpattiyā adassane ukkhipissanti, na mayā saddhiṃ pavāressanti, vinā mayā pavāressanti.</i> <b>Moreover, if these monks eject me for not recognizing an offense, they won’t do the invitation ceremony with me/</b></a> <a data-uid="pli-tv-kd10:1.8.11"><i>Na mayā saddhiṃ saṃghakammaṃ karissanti, vinā mayā saṃghakammaṃ karissanti.</i> <b>they won’t do the legal procedures of the Order with me/</b></a> <a data-uid="pli-tv-kd10:1.8.12"><i>Na mayā saddhiṃ āsane nisīdissanti, vinā mayā āsane nisīdissanti.</i> <b>they won’t share a seat with me/</b></a> <a data-uid="pli-tv-kd10:1.8.13"><i>Na mayā saddhiṃ yāgupāne nisīdissanti, vinā mayā yāgupāne nisīdissanti.</i> <b>they won’t drink rice-porridge with me/</b></a> <a data-uid="pli-tv-kd10:1.8.14"><i>Na mayā saddhiṃ bhattagge nisīdissanti vinā mayā bhattagge nisīdissanti.</i> <b>they won’t sit in the dining hall with me/</b></a> <a data-uid="pli-tv-kd10:1.8.15"><i>Na mayā saddhiṃ ekacchanne vasissanti, vinā mayā ekacchanne vasissanti.</i> <b>they won’t stay in the same room with me/</b></a> <a data-uid="pli-tv-kd10:1.8.16"><i>Na mayā saddhiṃ yathāvuḍḍhaṃ abhivādanaṃ paccuṭṭhānaṃ añjalikammaṃ sāmīcikammaṃ karissanti, vinā mayā yathāvuḍḍhaṃ abhivādanaṃ paccuṭṭhānaṃ añjalikammaṃ sāmīcikammaṃ karissanti, bhavissati saṃghassa tatonidānaṃ bhaṇḍanaṃ kalaho viggaho vivādo saṃghabhedo saṃgharāji saṃghavavatthānaṃ saṃghanānākaraṇan’ti, bhedagarukena, bhikkhave, bhikkhunā paresampi saddhāya āpatti desetabbā”ti.</i> <b>we won’t bow down, stand up, put the palms of our hands together, and do acts of respect for each other according to seniority. Because of this there will be arguments and disputes in the Order; there will be schism, fracture, and separation in the Order,’ and if he understands the gravity of schism, he should confess the offense even out of confidence in the others.”</b></a> <a data-uid="pli-tv-kd10:1.8.17"><i>Atha kho bhagavā ukkhittānuvattakānaṃ bhikkhūnaṃ etamatthaṃ bhāsitvā uṭṭhāyāsanā pakkāmi.</i> <b>The Master then got up from his seat and left.</b></a></p>
<hr>
<p><a data-uid="pli-tv-kd10:1.9.1" data-ref="sc9, pts-cs-Kd.10.1.9, ms-pa3.1953, pts-vp-en4.487"><i>Tena kho pana samayena ukkhittānuvattakā bhikkhū tattheva antosīmāya uposathaṃ karonti, saṃghakammaṃ karonti.</i> <b>Soon those monks who sided with the ejected monk did the observance-day ceremony and the legal procedures of the Order right there within the boundary.</b></a> <a data-uid="pli-tv-kd10:1.9.2"><i>Ukkhepakā pana bhikkhū nissīmaṃ gantvā uposathaṃ karonti, saṃghakammaṃ karonti.</i> <b>But the monks who had ejected him went outside the boundary and did the observance-day ceremony and the procedures of the Order there.</b></a> <a data-uid="pli-tv-kd10:1.9.3"><i>Atha kho aññataro ukkhepako bhikkhu yena bhagavā tenupasaṅkami, upasaṅkamitvā bhagavantaṃ abhivādetvā ekamantaṃ nisīdi.</i> <b>One of the monks who had done the ejecting went to the Master, bowed, sat down,</b></a> <a data-uid="pli-tv-kd10:1.9.4" data-ref="ms-pa31954"><i>Ekamantaṃ nisinno kho so bhikkhu bhagavantaṃ etadavoca—</i> <b>and told him what was happening.</b></a></p>
<p><a data-uid="pli-tv-kd10:1.9.5" data-ref="sc10" data-var="bhikkhū → bhikkhu (bj, s1-3)"><i>“Te, bhante, ukkhittānuvattakā bhikkhū tattheva antosīmāya uposathaṃ karonti, saṃghakammaṃ karonti.</i> <b></b></a> <a data-uid="pli-tv-kd10:1.9.6"><i>Mayaṃ pana ukkhepakā bhikkhū nissīmaṃ gantvā uposathaṃ karoma, saṃghakammaṃ karomā”ti.</i> <b></b></a> <a data-uid="pli-tv-kd10:1.9.7"><i>“Te ce, bhikkhu, ukkhittānuvattakā bhikkhū tattheva antosīmāya uposathaṃ karissanti, saṃghakammaṃ karissanti, yathā mayā ñatti ca anussāvanā ca paññattā, tesaṃ tāni kammāni dhammikāni kammāni bhavissanti akuppāni ṭhānārahāni.</i> <b>The Master replied: “If those monks who side with the ejected monk do the observance-day ceremony and the legal procedures of the Order right there within the boundary, and it is in accordance with the motion and announcements as I have laid them down, then those procedures are legitimate, irreversible, and fit to stand.</b></a> <a data-uid="pli-tv-kd10:1.9.8"><i>Tumhe ce, bhikkhu, ukkhepakā bhikkhū tattheva antosīmāya uposathaṃ karissatha, saṃghakammaṃ karissatha, yathā mayā ñatti ca anussāvanā ca paññattā, tumhākampi tāni kammāni dhammikāni kammāni bhavissanti akuppāni ṭhānārahāni.</i> <b>And if you, the monks who did the ejecting, do the observance-day ceremony and the legal procedures of the Order right there within the boundary, and it is in accordance with the motion and announcements as I have laid them down, then those procedures too are legitimate, irreversible, and fit to stand.</b></a> <a data-uid="pli-tv-kd10:1.9.9"><i>Taṃ kissa hetu?</i> <b></b></a> <a data-uid="pli-tv-kd10:1.10.1" data-ref="pts-cs-Kd.10.1.10" data-var="ete → te (s1-3)"><i>Nānāsaṃvāsakā ete bhikkhū tumhehi, tumhe ca tehi nānāsaṃvāsakā.</i> <b>This is so because you belong to different communities.</b></a></p>
<p><a data-uid="pli-tv-kd10:1.10.2" data-ref="sc11, ms-pa31955"><i>Dvemā, bhikkhu, nānāsaṃvāsakabhūmiyo—</i> <b>There are these two grounds for belonging to a different community.</b></a> <a data-uid="pli-tv-kd10:1.10.3"><i>attanā vā attānaṃ nānāsaṃvāsakaṃ karoti, samaggo vā naṃ saṃgho ukkhipati adassane vā appaṭikamme vā appaṭinissagge vā.</i> <b>Either one makes oneself belong to a different community or a complete assembly ejects one for not recognizing an offense, for not making amends for an offense, or for not giving up a bad view.</b></a> <a data-uid="pli-tv-kd10:1.10.4"><i>Imā kho, bhikkhu, dve nānāsaṃvāsakabhūmiyo.</i> <b></b></a> <a data-uid="pli-tv-kd10:1.10.5"><i>Dvemā, bhikkhu, samānasaṃvāsakabhūmiyo—</i> <b>And there are these two grounds for belonging to the same community.</b></a> <a data-uid="pli-tv-kd10:1.10.6" data-ref="pts-vp-en4.488"><i>attanā vā attānaṃ samānasaṃvāsaṃ karoti, samaggo vā naṃ saṃgho ukkhittaṃ osāreti adassane vā appaṭikamme vā appaṭinissagge vā.</i> <b>Either one makes oneself belong to the same community or a complete assembly re-admits one who had been ejected for not recognizing an offense, for not making amends for an offense, or for not giving up a bad view.”</b></a> <a data-uid="pli-tv-kd10:1.10.7"><i>Imā kho, bhikkhu, dve samānasaṃvāsakabhūmiyo”ti.</i> <b></b></a></p>
<hr>
<p><a data-uid="pli-tv-kd10:2.1.1" data-ref="sc12, pts-vp-pli1.341, pts-vp-pli1.341, pts-cs-Kd.10.2.1, ms-pa31956"><i>Tena kho pana samayena bhikkhū bhattagge antaraghare bhaṇḍanajātā kalahajātā vivādāpannā aññamaññaṃ ananulomikaṃ kāyakammaṃ vacīkammaṃ upadaṃsenti, hatthaparāmāsaṃ karonti.</i> <b>At this time the monks were arguing and disputing in the dining halls in inhabited areas, displaying improper physical and verbal behavior, such as grabbing each other with their hands.</b></a> <a data-uid="pli-tv-kd10:2.1.2"><i>Manussā ujjhāyanti khiyyanti vipācenti—</i> <b>People complained and criticized them,</b></a> <a data-uid="pli-tv-kd10:2.1.3"><i>“kathañhi nāma samaṇā sakyaputtiyā bhattagge antaraghare bhaṇḍanajātā kalahajātā vivādāpannā aññamaññaṃ ananulomikaṃ kāyakammaṃ vacīkammaṃ upadaṃsessanti, hatthaparāmāsaṃ karissantī”ti.</i> <b>“How can the Sakyan ascetics act like this?”</b></a></p>
<p><a data-uid="pli-tv-kd10:2.1.4" data-ref="sc13, ms-pa31957"><i>Assosuṃ kho bhikkhū tesaṃ manussānaṃ ujjhāyantānaṃ khiyyantānaṃ vipācentānaṃ.</i> <b>The monks heard the complaints of those people,</b></a> <a data-uid="pli-tv-kd10:2.1.5"><i>Ye te bhikkhū appicchā te ujjhāyanti khiyyanti vipācenti—</i> <b>and the monks of few desires complained and criticized them,</b></a> <a data-uid="pli-tv-kd10:2.1.6"><i>“kathañhi nāma bhikkhū bhattagge antaraghare bhaṇḍanajātā kalahajātā vivādāpannā aññamaññaṃ ananulomikaṃ kāyakammaṃ vacīkammaṃ upadaṃsessanti, hatthaparāmāsaṃ karissantī”ti.</i> <b>“How can monks act like this?”</b></a> <a data-uid="pli-tv-kd10:2.1.7"><i>Atha kho te bhikkhū bhagavato etamatthaṃ ārocesuṃ … pe …</i> <b>They told the Master. …</b></a> <a data-uid="pli-tv-kd10:2.1.8"><i>“saccaṃ kira, bhikkhave, bhikkhū bhattagge antaraghare bhaṇḍanajātā … pe … hatthaparāmāsaṃ karontī”ti?</i> <b>“Is it true, monks, that monks are acting like this?”</b></a></p>
<p><a data-uid="pli-tv-kd10:2.1.9"><i>“Saccaṃ, bhagavā”ti.</i> <b>“It’s true, Master.”</b></a></p>
<p><a data-uid="pli-tv-kd10:2.1.10"><i>Vigarahi buddho bhagavā … pe …</i> <b>The Buddha criticized them …</b></a> <a data-uid="pli-tv-kd10:2.1.11"><i>vigarahitvā dhammiṃ kathaṃ katvā bhikkhū āmantesi—</i> <b>and after criticizing them he gave a teaching and addressed the monks:</b></a></p>
<p class="rule"><a data-uid="pli-tv-kd10:2.1.12" data-var="vattamānāya → \ | adhammiyāyamāne → adhammiyamāne (bj, s1-3, pts1); adhammīyamāne (mr)"><i>“bhinne, bhikkhave, saṃghe adhammiyāyamāne asammodikāya vattamānāya ‘ettāvatā na aññamaññaṃ ananulomikaṃ kāyakammaṃ vacīkammaṃ upadaṃsessāma, hatthaparāmāsaṃ karissāmā’ti—</i> <b>“When the Order is divided and the monks are not behaving according to the Teaching and are not on friendly terms,</b></a> <a data-uid="pli-tv-kd10:2.1.13"><i>āsane nisīditabbaṃ.</i> <b>they should sit down and reflect, ‘We will not display improper physical and verbal behavior, such as grabbing each other with our hands.’</b></a> <a data-uid="pli-tv-kd10:2.1.14"><i>Bhinne, bhikkhave, saṃghe dhammiyāyamāne sammodikāya vattamānāya āsanantarikāya nisīditabban”ti.</i> <b>When the Order is divided, but the monks are behaving according to the Teaching and are on friendly terms, they should sit down one seat apart.”</b></a></p>
<p><a data-uid="pli-tv-kd10:2.2.1" data-ref="sc14, pts-cs-Kd.10.2.2, ms-pa31958"><i>Tena kho pana samayena bhikkhū saṃghamajjhe bhaṇḍanajātā kalahajātā vivādāpannā aññamaññaṃ mukhasattīhi vitudantā viharanti.</i> <b>The monks were also arguing and disputing in midst of the Order, attacking each other verbally,</b></a> <a data-uid="pli-tv-kd10:2.2.2"><i>Te na sakkonti taṃ adhikaraṇaṃ vūpasametuṃ.</i> <b>and they were unable to settle that legal issue.</b></a> <a data-uid="pli-tv-kd10:2.2.3"><i>Atha kho aññataro bhikkhu yena bhagavā tenupasaṅkami, upasaṅkamitvā bhagavantaṃ abhivādetvā ekamantaṃ aṭṭhāsi. Ekamantaṃ ṭhito kho so bhikkhu bhagavantaṃ etadavoca—</i> <b>A certain monk went to the Master, bowed, and told him what was happening, adding,</b></a> <a data-uid="pli-tv-kd10:2.2.4"><i>“idha, bhante, bhikkhū saṃghamajjhe bhaṇḍanajātā kalahajātā vivādāpannā aññamaññaṃ mukhasattīhi vitudantā viharanti.</i> <b></b></a> <a data-uid="pli-tv-kd10:2.2.5"><i>Te na sakkonti taṃ adhikaraṇaṃ vūpasametuṃ.</i> <b></b></a> <a data-uid="pli-tv-kd10:2.2.6"><i>Sādhu, bhante, bhagavā yena te bhikkhū tenupasaṅkamatu anukampaṃ upādāyā”ti.</i> <b>“Venerable Sir, it would be good if you went to those monks out of compassion.”</b></a> <a data-uid="pli-tv-kd10:2.2.7"><i>Adhivāsesi bhagavā tuṇhībhāvena.</i> <b>The Master consented by remaining silent.</b></a></p>
<p><a data-uid="pli-tv-kd10:2.2.8" data-ref="sc15, pts-vp-pli1.342, ms-pa3.1959, pts-vp-en4.489"><i>Atha kho bhagavā yena te bhikkhū tenupasaṅkami, upasaṅkamitvā paññatte āsane nisīdi, nisajja kho bhagavā te bhikkhū etadavoca—</i> <b>The Master then went to those monks, sat down on a prepared seat, and said,</b></a> <a data-uid="pli-tv-kd10:2.2.9"><i>“alaṃ, bhikkhave, mā bhaṇḍanaṃ mā kalahaṃ mā viggahaṃ mā vivādan”ti.</i> <b>“Enough, monks, do not quarrel and dispute.”</b></a></p>
<p><a data-uid="pli-tv-kd10:2.2.10"><i>Evaṃ vutte, aññataro adhammavādī bhikkhu bhagavantaṃ etadavoca—</i> <b>A certain monk who did not speak according to the Teaching replied,</b></a> <a data-uid="pli-tv-kd10:2.2.11"><i>“āgametu, bhante, bhagavā dhammassāmī;</i> <b>“Wait, Venerable Sir.</b></a> <a data-uid="pli-tv-kd10:2.2.12"><i>appossukko, bhante, bhagavā diṭṭhadhammasukhavihāramanuyutto viharatu.</i> <b>You are the Lord of the Teaching and there is no need for you to be concerned. Just enjoy the happiness of the present life.</b></a> <a data-uid="pli-tv-kd10:2.2.13"><i>Mayametena bhaṇḍanena kalahena viggahena vivādena paññāyissāmā”ti.</i> <b>We will face the consequences of this quarrelling and disputing.”</b></a> <a data-uid="pli-tv-kd10:2.2.14"><i>Dutiyampi kho bhagavā te bhikkhū etadavoca—</i> <b>The Master repeated his appeal to those monks,</b></a> <a data-uid="pli-tv-kd10:2.2.15"><i>“alaṃ, bhikkhave, mā bhaṇḍanaṃ mā kalahaṃ mā viggahaṃ mā vivādan”ti.</i> <b></b></a> <a data-uid="pli-tv-kd10:2.2.16" data-ref="pts-vp-pli1.342"><i>Dutiyampi kho so adhammavādī bhikkhu bhagavantaṃ etadavoca—</i> <b>but got the same reply.</b></a> <a data-uid="pli-tv-kd10:2.2.17"><i>“āgametu, bhante, bhagavā dhammassāmī;</i> <b></b></a> <a data-uid="pli-tv-kd10:2.2.18"><i>appossukko, bhante, bhagavā diṭṭhadhammasukhavihāramanuyutto viharatu.</i> <b></b></a> <a data-uid="pli-tv-kd10:2.2.19"><i>Mayametena bhaṇḍanena kalahena viggahena vivādena paññāyissāmā”ti.</i> <b></b></a></p>
<h2><a data-uid="pli-tv-kd10:2.2.20"><i>2. Dīghāvuvatthu</i> <b>The story of Dīghāvu</b></a></h2>
<p><a data-uid="pli-tv-kd10:2.3.1" data-ref="sc16, pts-cs-Kd.10.2.3, ms-pa31960"><i>Atha kho bhagavā bhikkhū āmantesi—</i> <b>The Master then said:</b></a></p>
<p><a data-uid="pli-tv-kd10:2.3.2" data-var="bārāṇasiyaṃ → vajirabuddhiṭīkā"><i>“bhūtapubbaṃ, bhikkhave, bārāṇasiyaṃ brahmadatto nāma kāsirājā ahosi aḍḍho mahaddhano mahābhogo mahabbalo mahāvāhano mahāvijito paripuṇṇakosakoṭṭhāgāro.</i> <b>“At one time in Benares, monks, there was a king of Kāsī called Brahmadatta. He was rich and powerful, had many vehicles and transport animals, and possessed a large kingdom and much wealth.</b></a> <a data-uid="pli-tv-kd10:2.3.3"><i>Dīghīti nāma kosalarājā ahosi daliddo appadhano appabhogo appabalo appavāhano appavijito aparipuṇṇakosakoṭṭhāgāro.</i> <b>Then there was Dīghīti, the King of Kosala, who was poor and had little power, who had few vehicles and transport animals, and who possessed only a small kingdom and little wealth.</b></a></p>
<p><a data-uid="pli-tv-kd10:2.3.4"><i>Atha kho, bhikkhave, brahmadatto kāsirājā caturaṅginiṃ senaṃ sannayhitvā dīghītiṃ kosalarājānaṃ abbhuyyāsi.</i> <b>At one time King Brahmadatta, armed with his fourfold army, marched out to attack King Dīghīti.</b></a> <a data-uid="pli-tv-kd10:2.3.5"><i>Assosi kho, bhikkhave, dīghīti kosalarājā—‘brahmadatto kira kāsirājā caturaṅginiṃ senaṃ sannayhitvā mamaṃ abbhuyyāto’ti.</i> <b>When King Dīghīti heard about this,</b></a> <a data-uid="pli-tv-kd10:2.3.6"><i>Atha kho, bhikkhave, dīghītissa kosalarañño etadahosi—‘brahmadatto kho kāsirājā aḍḍho mahaddhano mahābhogo mahabbalo mahāvāhano mahāvijito paripuṇṇakosakoṭṭhāgāro, ahaṃ panamhi daliddo appadhano appabhogo appabalo appavāhano appavijito aparipuṇṇakosakoṭṭhāgāro, nāhaṃ paṭibalo brahmadattena kāsiraññā ekasaṅghātampi sahituṃ.</i> <b>he reflected on King Brahmadatta’s superior wealth and power and concluded, ‘I am incapable of repelling even a single strike from Brahmadatta.</b></a> <a data-uid="pli-tv-kd10:2.3.7" data-ref="pts-vp-en4.490"><i>Yannūnāhaṃ paṭikacceva nagaramhā nippateyyan’ti.</i> <b>Let me flee the town before he arrives.’</b></a></p>
<p><a data-uid="pli-tv-kd10:2.3.8" data-ref="sc17, ms-pa31961"><i>Atha kho, bhikkhave, dīghīti kosalarājā mahesiṃ ādāya paṭikacceva nagaramhā nippati.</i> <b>And he fled the town together with his queen.</b></a> <a data-uid="pli-tv-kd10:2.3.9"><i>Atha kho, bhikkhave, brahmadatto kāsirājā dīghītissa kosalarañño balañca vāhanañca janapadañca kosañca koṭṭhāgārañca abhivijiya ajjhāvasati.</i> <b>King Brahmadatta then conquered and seized the army, the vehicles and transport animals, and the country and wealth of King Dīghīti.</b></a></p>
<p><a data-uid="pli-tv-kd10:2.3.10"><i>Atha kho, bhikkhave, dīghīti kosalarājā sapajāpatiko yena bārāṇasī tena pakkāmi.</i> <b>King Dīghīti and his wife set out for Benares.</b></a> <a data-uid="pli-tv-kd10:2.3.11"><i>Anupubbena yena bārāṇasī tadavasari. Tatra sudaṃ, bhikkhave, dīghīti kosalarājā sapajāpatiko bārāṇasiyaṃ aññatarasmiṃ paccantime okāse kumbhakāranivesane aññātakavesena paribbājakacchannena paṭivasati.</i> <b>When they eventually arrived, they stayed in the house of a potter on the edge of the town, disguised as wanderers.</b></a></p>
<p><a data-uid="pli-tv-kd10:2.4.1" data-ref="pts-cs-Kd.10.2.4"><i>Atha kho, bhikkhave, dīghītissa kosalarañño mahesī nacirasseva gabbhinī ahosi.</i> <b>Soon the queen became pregnant.</b></a> <a data-uid="pli-tv-kd10:2.4.2" data-var="vammikaṃ → vammitaṃ (bj)"><i>Tassā evarūpo dohaḷo uppanno hoti—icchati sūriyassa uggamanakāle caturaṅginiṃ senaṃ sannaddhaṃ vammikaṃ subhūme ṭhitaṃ passituṃ, khaggānañca dhovanaṃ pātuṃ.</i> <b>She craved to see the fully armed fourfold army standing on even ground at sunrise and to drink water from the washing of swords.</b></a> <a data-uid="pli-tv-kd10:2.4.3"><i>Atha kho, bhikkhave, dīghītissa kosalarañño mahesī dīghītiṃ kosalarājānaṃ etadavoca—‘gabbhinīmhi, deva. Tassā me evarūpo dohaḷo uppanno—icchāmi sūriyassa uggamanakāle caturaṅginiṃ senaṃ sannaddhaṃ vammikaṃ subhūme ṭhitaṃ passituṃ, khaggānañca dhovanaṃ pātun’ti.</i> <b>She told the King,</b></a> <a data-uid="pli-tv-kd10:2.4.4"><i>‘Kuto, devi, amhākaṃ duggatānaṃ caturaṅginī senā sannaddhā vammikā subhūme ṭhitā, khaggānañca dhovanaṃ pātun’ti</i> <b>and he replied, ‘How are we going to achieve that when we are in such a difficult situation?’</b></a></p>
<p><a data-uid="pli-tv-kd10:2.4.5"><i>‘sacāhaṃ, deva, na labhissāmi, marissāmī’ti.</i> <b>‘If I don’t get it, I will die.’</b></a></p>
<p><a data-uid="pli-tv-kd10:2.5.1" data-ref="sc18, pts-vp-pli1.343, pts-cs-Kd.10.2.5, ms-pa31962"><i>Tena kho pana samayena, brahmadattassa kāsirañño purohito brāhmaṇo dīghītissa kosalarañño sahāyo hoti.</i> <b>At that time King Brahmadatta had a brahmin counselor who was a friend of King Dīghīti.</b></a> <a data-uid="pli-tv-kd10:2.5.2" data-ref="pts-vp-pli1.343, pts-vp-en4.491"><i>Atha kho, bhikkhave, dīghīti kosalarājā yena brahmadattassa kāsirañño purohito brāhmaṇo tenupasaṅkami, upasaṅkamitvā brahmadattassa kāsirañño purohitaṃ brāhmaṇaṃ etadavoca—‘sakhī te, samma, gabbhinī.</i> <b>King Dīghīti went to his friend and told him about his wife’s pregnancy</b></a> <a data-uid="pli-tv-kd10:2.5.3"><i>Tassā evarūpo dohaḷo uppanno—icchati sūriyassa uggamanakāle caturaṅginiṃ senaṃ sannaddhaṃ vammikaṃ subhūme ṭhitaṃ passituṃ, khaggānañca dhovanaṃ pātun’ti.</i> <b>and craving.</b></a> <a data-uid="pli-tv-kd10:2.5.4"><i>‘Tena hi, deva, mayampi deviṃ passāmā’ti.</i> <b>The brahmin replied, ‘Well then, Sir, let me see the queen.’</b></a></p>
<p><a data-uid="pli-tv-kd10:2.5.5"><i>Atha kho, bhikkhave, dīghītissa kosalarañño mahesī yena brahmadattassa kāsirañño purohito brāhmaṇo tenupasaṅkami.</i> <b>The queen then went to that brahmin.</b></a> <a data-uid="pli-tv-kd10:2.5.6"><i>Addasā kho, bhikkhave, brahmadattassa kāsirañño purohito brāhmaṇo dīghītissa kosalarañño mahesiṃ dūratova āgacchantiṃ, disvāna uṭṭhāyāsanā ekaṃsaṃ uttarāsaṅgaṃ karitvā yena dīghītissa kosalarañño mahesī tenañjaliṃ paṇāmetvā tikkhattuṃ udānaṃ udānesi—</i> <b>When he saw her coming, he got up from his seat, put his upper robe over one shoulder, put the palms of his hands together, and exclaimed an inspired utterance three times:</b></a></p>
<p><a data-uid="pli-tv-kd10:2.5.7"><i>‘kosalarājā vata bho kucchigato, kosalarājā vata bho kucchigatoti.</i> <b>‘You have the King of Kosala in your womb!’</b></a> <a data-uid="pli-tv-kd10:2.5.8" data-var="Attamanā → avimanā (bj, s1-3, pts1)"><i>Attamanā, devi, hohi.</i> <b>And he added, ‘Be pleased, lady.</b></a> <a data-uid="pli-tv-kd10:2.5.9"><i>Lacchasi sūriyassa uggamanakāle caturaṅginiṃ senaṃ sannaddhaṃ vammikaṃ subhūme ṭhitaṃ passituṃ, khaggānañca dhovanaṃ pātun’ti.</i> <b>You will get to see the fully armed fourfold army standing on even ground at sunrise and to drink water from the washing of swords.’</b></a></p>
<p><a data-uid="pli-tv-kd10:2.6.1" data-ref="sc19, pts-vp-pli1.344, pts-cs-Kd.10.2.6, ms-pa31963"><i>Atha kho, bhikkhave, brahmadattassa kāsirañño purohito brāhmaṇo yena brahmadatto kāsirājā tenupasaṅkami, upasaṅkamitvā brahmadattaṃ kāsirājānaṃ etadavoca—</i> <b>The brahmin counselor then went to King Brahmadatta and said,</b></a> <a data-uid="pli-tv-kd10:2.6.2"><i>‘tathā, deva, nimittāni dissanti, sve sūriyuggamanakāle caturaṅginī senā sannaddhā vammikā subhūme tiṭṭhatu, khaggā ca dhoviyantū’ti.</i> <b>‘The omens are such, Sir, that tomorrow you should have the fully armed fourfold army stand on even ground at sunrise and have the swords washed.’</b></a> <a data-uid="pli-tv-kd10:2.6.3"><i>Atha kho, bhikkhave, brahmadatto kāsirājā manusse āṇāpesi—‘yathā, bhaṇe, purohito brāhmaṇo āha tathā karothā’ti.</i> <b>The king told his people to act accordingly.</b></a> <a data-uid="pli-tv-kd10:2.6.4"><i>Alabhi kho, bhikkhave, dīghītissa kosalarañño mahesī sūriyassa uggamanakāle caturaṅginiṃ senaṃ sannaddhaṃ vammikaṃ subhūme ṭhitaṃ passituṃ, khaggānañca dhovanaṃ pātuṃ.</i> <b>And as a consequence the queen was able to satisfy her craving.</b></a></p>
<p><a data-uid="pli-tv-kd10:2.6.5"><i>Atha kho, bhikkhave, dīghītissa kosalarañño mahesī tassa gabbhassa paripākamanvāya puttaṃ vijāyi.</i> <b>When the pregnancy matured, the queen gave birth to a son.</b></a> <a data-uid="pli-tv-kd10:2.6.6"><i>Tassa dīghāvūti nāmaṃ akaṃsu.</i> <b>They called him Dīghāvu.</b></a> <a data-uid="pli-tv-kd10:2.6.7" data-note="_Viññutaṃ pāpuṇi_, literally, “reached discernment.” Commenting on a similar context in the _Bhikkhunī-kkhandhaka_, {Sp.4.432} explains: _Yāva so dārako viññutaṃ pāpuṇātīti yāva khādituṃ bhuñjituṃ nahāyituñca maṇḍituñca attano dhammatāya sakkotīti attho_, “_Yāva so dārako viññutaṃ pāpuṇāti_ means until he is able to eat, bathe, and groom himself.”"><i>Atha kho, bhikkhave, dīghāvu kumāro nacirasseva viññutaṃ pāpuṇi.</i> <b>Soon enough Prince Dīghāvu became self-reliant.</b></a> <a data-uid="pli-tv-kd10:2.7.1" data-ref="pts-vp-en4.492, pts-cs-Kd.10.2.7"><i>Atha kho, bhikkhave, dīghītissa kosalarañño etadahosi—‘ayaṃ kho brahmadatto kāsirājā bahuno amhākaṃ anatthassa kārako, iminā amhākaṃ balañca vāhanañca janapado ca koso ca koṭṭhāgārañca acchinnaṃ, sacāyaṃ amhe jānissati, sabbeva tayo ghātāpessati, yannūnāhaṃ dīghāvuṃ kumāraṃ bahinagare vāseyyan’ti.</i> <b>King Dīghīti thought, ‘This King Brahmadatta has caused us much misfortune; he has taken our army, our vehicles and transport animals, and our country and wealth. If he finds out about us, he will kill all three of us. Let me take Prince Dīghāvu to live out-of-town.’</b></a> <a data-uid="pli-tv-kd10:2.7.2"><i>Atha kho, bhikkhavo, dīghīti kosalarājā dīghāvuṃ kumāraṃ bahinagare vāsesi.</i> <b>And he did just that.</b></a> <a data-uid="pli-tv-kd10:2.7.3" data-ref="pts-vp-pli1.344"><i>Atha kho, bhikkhave, dīghāvu kumāro bahinagare paṭivasanto nacirasseva sabbasippāni sikkhi.</i> <b>As he was living outside of town, Prince Dīghāvu was soon training in all branches of knowledge.</b></a></p>
<hr>
<p><a data-uid="pli-tv-kd10:2.8.1" data-ref="sc20, pts-cs-Kd.10.2.8, ms-pa31964"><i>Tena kho pana samayena dīghītissa kosalarañño kappako brahmadatte kāsiraññe paṭivasati.</i> <b>At this time King Dīghīti’s old barber was living under King Brahmadatta.</b></a> <a data-uid="pli-tv-kd10:2.8.2"><i>Addasā kho, bhikkhave, dīghītissa kosalarañño kappako dīghītiṃ kosalarājānaṃ sapajāpatikaṃ bārāṇasiyaṃ aññatarasmiṃ paccantime okāse kumbhakāranivesane aññātakavesena paribbājakacchannena paṭivasantaṃ, disvāna yena brahmadatto kāsirājā tenupasaṅkami, upasaṅkamitvā brahmadattaṃ kāsirājānaṃ etadavoca—</i> <b>On one occasion he saw King Dīghīti and his wife staying in that potter’s house, disguised as wanderers. He then went to King Brahmadatta and told him.</b></a> <a data-uid="pli-tv-kd10:2.8.3"><i>‘dīghīti, deva, kosalarājā sapajāpatiko bārāṇasiyaṃ aññatarasmiṃ paccantime okāse kumbhakāranivesane aññātakavesena paribbājakacchannena paṭivasatī’ti.</i> <b></b></a> <a data-uid="pli-tv-kd10:2.9.1" data-ref="pts-cs-Kd.10.2.9"><i>Atha kho, bhikkhave, brahmadatto kāsirājā manusse āṇāpesi—‘tena hi, bhaṇe, dīghītiṃ kosalarājānaṃ sapajāpatikaṃ ānethā’ti.</i> <b>The King ordered his people to get King Dīghīti and his wife.</b></a> <a data-uid="pli-tv-kd10:2.9.2"><i>‘Evaṃ, devā’ti kho, bhikkhave, te manussā brahmadattassa kāsirañño paṭissutvā dīghītiṃ kosalarājānaṃ sapajāpatikaṃ ānesuṃ.</i> <b>When they had done so,</b></a> <a data-uid="pli-tv-kd10:2.9.3"><i>Atha kho, bhikkhave, brahmadatto kāsirājā manusse āṇāpesi—</i> <b>he said,</b></a> <a data-uid="pli-tv-kd10:2.9.4"><i>‘tena hi, bhaṇe, dīghītiṃ kosalarājānaṃ sapajāpatikaṃ daḷhāya rajjuyā pacchābāhaṃ gāḷhabandhanaṃ bandhitvā khuramuṇḍaṃ karitvā kharassarena paṇavena rathikāya rathikaṃ siṅghāṭakena siṅghāṭakaṃ parinetvā dakkhiṇena dvārena nikkhāmetvā dakkhiṇato nagarassa catudhā chinditvā catuddisā bilāni nikkhipathā’ti.</i> <b>‘Bind their arms behind their backs with a strong rope. Shave their heads and parade them from street to street, from crossroad to crossroad, to the beat of a harsh drum. Then take them out of town through the southern gate, cut them into four pieces, and place the pieces at the four directions.’</b></a> <a data-uid="pli-tv-kd10:2.9.5" data-ref="pts-vp-en4.493"><i>‘Evaṃ, devā’ti kho, bhikkhave, te manussā brahmadattassa kāsirañño paṭissutvā dīghītiṃ kosalarājānaṃ sapajāpatikaṃ daḷhāya rajjuyā pacchābāhaṃ gāḷhabandhanaṃ bandhitvā khuramuṇḍaṃ karitvā kharassarena paṇavena rathikāya rathikaṃ siṅghāṭakena siṅghāṭakaṃ parinenti.</i> <b>Saying, ‘Yes, Sir,’ they bound and shaved King Dīghīti and his wife as instructed, and paraded them from street to street, from crossroad to crossroad, to the beat of a harsh drum.</b></a></p>
<p><a data-uid="pli-tv-kd10:2.10.1" data-ref="sc21, pts-vp-pli1.345, ms-pa31965, pts-cs-Kd.10.2.10"><i>Atha kho, bhikkhave, dīghāvussa kumārassa etadahosi—‘ciraṃdiṭṭhā kho me mātāpitaro. Yannūnāhaṃ mātāpitaro passeyyan’ti.</i> <b>Just then Prince Dīghāvu thought, ‘I haven’t seen my parents for a long time. Let me pay them a visit.’</b></a> <a data-uid="pli-tv-kd10:2.10.2"><i>Atha kho, bhikkhave, dīghāvu kumāro bārāṇasiṃ pavisitvā addasa mātāpitaro daḷhāya rajjuyā pacchābāhaṃ gāḷhabandhanaṃ bandhitvā khuramuṇḍaṃ karitvā kharassarena paṇavena rathikāya rathikaṃ siṅghāṭakena siṅghāṭakaṃ parinente, disvāna yena mātāpitaro tenupasaṅkami.</i> <b>When he entered Benares, he saw what was happening to his parents.</b></a> <a data-uid="pli-tv-kd10:2.10.3"><i>Addasā kho, bhikkhave, dīghīti kosalarājā dīghāvuṃ kumāraṃ dūratova āgacchantaṃ; disvāna dīghāvuṃ kumāraṃ etadavoca—</i> <b>As he approached them, King Dīghīti said to him,</b></a> <a data-uid="pli-tv-kd10:2.10.4"><i>‘mā kho tvaṃ, tāta dīghāvu, dīghaṃ passa, mā rassaṃ.</i> <b>‘My dear Dīghāvu, see neither long nor short.</b></a> <a data-uid="pli-tv-kd10:2.10.5" data-ref="pts-vp-pli1.345"><i>Na hi, tāta dīghāvu, verena verā sammanti;</i> <b>For hatred never ends through hatred;</b></a> <a data-uid="pli-tv-kd10:2.10.6"><i>averena hi, tāta dīghāvu, verā sammantī’ti.</i> <b>hatred only ends through love.’</b></a></p>
<p><a data-uid="pli-tv-kd10:2.11.1" data-ref="pts-cs-Kd.10.2.11"><i>Evaṃ vutte, bhikkhave, te manussā dīghītiṃ kosalarājānaṃ etadavocuṃ—‘ummattako ayaṃ dīghīti kosalarājā vippalapati.</i> <b>The people there said to King Dīghīti, ‘You are mad, King Dīghīti, you are babbling.</b></a> <a data-uid="pli-tv-kd10:2.11.2"><i>Ko imassa dīghāvu?</i> <b>Who is Dīghāvu?</b></a> <a data-uid="pli-tv-kd10:2.11.3" data-ref="pts-vp-pli1.345"><i>Kaṃ ayaṃ evamāha—mā kho tvaṃ, tāta dīghāvu, dīghaṃ passa, mā rassaṃ.</i> <b>And who is he saying this to?’</b></a> <a data-uid="pli-tv-kd10:2.11.4"><i>Na hi, tāta dīghāvu, verena verā sammanti;</i> <b></b></a> <a data-uid="pli-tv-kd10:2.11.5"><i>averena hi, tāta dīghāvu, verā sammantī’ti.</i> <b></b></a></p>
<p><a data-uid="pli-tv-kd10:2.11.6"><i>‘Nāhaṃ, bhaṇe, ummattako vippalapāmi, api ca yo viññū so vibhāvessatī’ti.</i> <b>‘I’m not mad; I’m not babbling. Those who are wise will understand.’</b></a></p>
<p><a data-uid="pli-tv-kd10:2.11.7"><i>Dutiyampi kho, bhikkhave … pe …</i> <b>King Dīghīti repeated what he had said to the Prince a second</b></a> <a data-uid="pli-tv-kd10:2.11.8"><i>tatiyampi kho, bhikkhave, dīghīti kosalarājā dīghāvuṃ kumāraṃ etadavoca—</i> <b>and a third time, and events unfolded as before.</b></a> <a data-uid="pli-tv-kd10:2.11.9"><i>‘mā kho tvaṃ, tāta dīghāvu, dīghaṃ passa, mā rassaṃ.</i> <b></b></a> <a data-uid="pli-tv-kd10:2.11.10"><i>Na hi, tāta dīghāvu, verena verā sammanti;</i> <b></b></a> <a data-uid="pli-tv-kd10:2.11.11"><i>averena hi, tāta dīghāvu, verā sammantī’ti.</i> <b></b></a></p>
<p><a data-uid="pli-tv-kd10:2.11.12"><i>Tatiyampi kho, bhikkhave, te manussā dīghītiṃ kosalarājānaṃ etadavocuṃ—</i> <b></b></a> <a data-uid="pli-tv-kd10:2.11.13"><i>‘ummattako ayaṃ dīghīti kosalarājā vippalapati.</i> <b></b></a> <a data-uid="pli-tv-kd10:2.11.14"><i>Ko imassa dīghāvu?</i> <b></b></a> <a data-uid="pli-tv-kd10:2.11.15"><i>Kaṃ ayaṃ evamāha—</i> <b></b></a> <a data-uid="pli-tv-kd10:2.11.16"><i>“mā kho tvaṃ, tāta dīghāvu, dīghaṃ passa, mā rassaṃ.</i> <b></b></a> <a data-uid="pli-tv-kd10:2.11.17"><i>Na hi, tāta dīghāvu, verena verā sammanti;</i> <b></b></a> <a data-uid="pli-tv-kd10:2.11.18"><i>averena hi, tāta dīghāvu, verā sammantī”’ti.</i> <b></b></a></p>
<p><a data-uid="pli-tv-kd10:2.11.19"><i>‘Nāhaṃ, bhaṇe, ummattako vippalapāmi, api ca yo viññū so vibhāvessatī’ti.</i> <b></b></a></p>
<p><a data-uid="pli-tv-kd10:2.11.20" data-ref="sc22, ms-pa31966"><i>Atha kho, bhikkhave, te manussā dīghītiṃ kosalarājānaṃ sapajāpatikaṃ rathikāya rathikaṃ siṅghāṭakena siṅghāṭakaṃ parinetvā dakkhiṇena dvārena nikkhāmetvā dakkhiṇato nagarassa catudhā chinditvā catuddisā bilāni nikkhipitvā gumbaṃ ṭhapetvā pakkamiṃsu.</i> <b>Then, when the parading was finished, the people took King Dīghīti and his wife through the southern gate and cut them into four pieces. They placed the pieces at the four directions, set up guard, and departed.</b></a></p>
<p><a data-uid="pli-tv-kd10:2.12.1" data-ref="pts-cs-Kd.10.2.12"><i>Atha kho, bhikkhave, dīghāvu kumāro bārāṇasiṃ pavisitvā suraṃ nīharitvā gumbiye pāyesi.</i> <b>Prince Dīghāvu entered Benares, brought back some alcohol, and gave it to the guards.</b></a> <a data-uid="pli-tv-kd10:2.12.2" data-ref="pts-vp-en4.494"><i>Yadā te mattā ahesuṃ patitā, atha kaṭṭhāni saṅkaḍḍhitvā citakaṃ karitvā mātāpitūnaṃ sarīraṃ citakaṃ āropetvā aggiṃ datvā pañjaliko tikkhattuṃ citakaṃ padakkhiṇaṃ akāsi.</i> <b>When they were lying drunken on the ground, he collected sticks, made a funeral pile, and placed his parents’ bodies on top. He then lit the pile, and with the palms of his hands together, he circumambulated it with his right side toward it.</b></a></p>
<p><a data-uid="pli-tv-kd10:2.12.3" data-ref="sc23, ms-pa31967"><i>Tena kho pana samayena brahmadatto kāsirājā uparipāsādavaragato hoti.</i> <b>Just then King Brahmadatta was up in his best stilt house</b></a> <a data-uid="pli-tv-kd10:2.12.4"><i>Addasā kho, bhikkhave, brahmadatto kāsirājā dīghāvuṃ kumāraṃ pañjalikaṃ tikkhattuṃ citakaṃ padakkhiṇaṃ karontaṃ, disvānassa etadahosi—</i> <b>and he saw Prince Dīghāvu circumambulating the funeral pile with the palms of his hands together. He thought,</b></a> <a data-uid="pli-tv-kd10:2.12.5"><i>‘nissaṃsayaṃ kho so manusso dīghītissa kosalarañño ñāti vā sālohito vā, aho me anatthato, na hi nāma me koci ārocessatī’ti.</i> <b>‘No doubt this is a relative of King Dīghīti. This is surely a sign of trouble for me, in as much as nobody has told me.’</b></a></p>
<p><a data-uid="pli-tv-kd10:2.13.1" data-ref="pts-cs-Kd.10.2.13" data-var="khappaṃ → bappaṃ (bj); vappaṃ (s1-3, pts1)"><i>Atha kho, bhikkhave, dīghāvu kumāro araññaṃ gantvā yāvadatthaṃ kanditvā roditvā khappaṃ puñchitvā bārāṇasiṃ pavisitvā antepurassa sāmantā hatthisālaṃ gantvā hatthācariyaṃ etadavoca—</i> <b>The Prince then went into the wilderness and cried his heart out. Wiping away his tears, he entered Benares and went to the elephant stables next to the royal compound. He said to the elephant trainer,</b></a> <a data-uid="pli-tv-kd10:2.13.2"><i>‘icchāmahaṃ, ācariya, sippaṃ sikkhitun’ti.</i> <b>‘Teacher, I wish to learn the art.’</b></a></p>
<p><a data-uid="pli-tv-kd10:2.13.3"><i>‘Tena hi, bhaṇe māṇavaka, sikkhassū’ti.</i> <b>‘Well then, young brahmin, learn it.’</b></a></p>
<p><a data-uid="pli-tv-kd10:2.13.4" data-ref="sc24, pts-vp-pli1.346, ms-pa31968"><i>Atha kho, bhikkhave, dīghāvu kumāro rattiyā paccūsasamayaṃ paccuṭṭhāya hatthisālāyaṃ mañjunā sarena gāyi, vīṇañca vādesi.</i> <b>Soon the Prince got up early in the morning. He sang sweetly and played the lute in the elephant stables.</b></a> <a data-uid="pli-tv-kd10:2.13.5"><i>Assosi kho, bhikkhave, brahmadatto kāsirājā rattiyā paccūsasamayaṃ paccuṭṭhāya hatthisālāyaṃ mañjunā sarena gītaṃ vīṇañca vāditaṃ, sutvāna manusse pucchi—</i> <b>King Brahmadatta, too, got up early in the morning, and he heard Prince Dīghāvu singing. He asked his people</b></a> <a data-uid="pli-tv-kd10:2.14.1" data-ref="pts-vp-pli1.346, pts-cs-Kd.10.2.14"><i>‘ko, bhaṇe, rattiyā paccūsasamayaṃ paccuṭṭhāya hatthisālāyaṃ mañjunā sarena gāyi, vīṇañca vādesī’ti?</i> <b>who it was,</b></a> <a data-uid="pli-tv-kd10:2.14.2"><i>‘Amukassa, deva, hatthācariyassa antevāsī māṇavako rattiyā paccūsasamayaṃ paccuṭṭhāya hatthisālāyaṃ mañjunā sarena gāyi, vīṇañca vādesī’ti.</i> <b>and they replied, ‘Sir, it is a young brahmin who is a student of such-and-such an elephant trainer.’</b></a></p>
<p><a data-uid="pli-tv-kd10:2.14.3"><i>‘Tena hi, bhaṇe, taṃ māṇavakaṃ ānethā’ti.</i> <b>‘Well then, bring him here.’</b></a></p>
<p><a data-uid="pli-tv-kd10:2.14.4"><i>‘Evaṃ, devā’ti kho, bhikkhave, te manussā brahmadattassa kāsirañño paṭissutvā dīghāvuṃ kumāraṃ ānesuṃ.</i> <b>They brought the Prince,</b></a> <a data-uid="pli-tv-kd10:2.14.5"><i>‘Tvaṃ, bhaṇe māṇavaka, rattiyā paccūsasamayaṃ paccuṭṭhāya hatthisālāyaṃ mañjunā sarena gāyi, vīṇañca vādesī’ti?</i> <b>and the King asked him whether he was the one who had been singing and playing the lute.</b></a> <a data-uid="pli-tv-kd10:2.14.6"><i>‘Evaṃ, devā’ti.</i> <b>When the Prince confirmed that it was he,</b></a> <a data-uid="pli-tv-kd10:2.14.7"><i>‘Tena hi tvaṃ, bhaṇe māṇavaka, gāyassu, vīṇañca vādehī’ti.</i> <b>the King said, ‘Well then, sing and play right here.’</b></a> <a data-uid="pli-tv-kd10:2.14.8"><i>‘Evaṃ, devā’ti kho, bhikkhave, dīghāvu kumāro brahmadattassa kāsirañño paṭissutvā ārādhāpekkho mañjunā sarena gāyi, vīṇañca vādesi.</i> <b>Dīghāvu consented and did his best to please the King.</b></a> <a data-uid="pli-tv-kd10:2.14.9" data-ref="pts-vp-en4.495"><i>‘Tvaṃ, bhaṇe māṇavaka, maṃ upaṭṭhahā’ti.</i> <b>The King said, ‘Young brahmin, please attend on me,’</b></a> <a data-uid="pli-tv-kd10:2.14.10"><i>‘Evaṃ, devā’ti kho, bhikkhave, dīghāvu kumāro brahmadattassa kāsirañño paccassosi.</i> <b>and the Prince agreed.</b></a></p>
<p><a data-uid="pli-tv-kd10:2.14.11"><i>Atha kho, bhikkhave, dīghāvu kumāro brahmadattassa kāsirañño pubbuṭṭhāyī ahosi pacchānipātī kiṃkārapaṭissāvī manāpacārī piyavādī.</i> <b>The Prince then got up before King and went to bed after him. He willingly performed any services and was pleasant in his conduct and speech.</b></a> <a data-uid="pli-tv-kd10:2.14.12"><i>Atha kho, bhikkhave, brahmadatto kāsirājā dīghāvuṃ kumāraṃ nacirasseva abbhantarime vissāsikaṭṭhāne ṭhapesi.</i> <b>Soon the King put the Prince in an intimate position of trust.</b></a></p>
<p><a data-uid="pli-tv-kd10:2.15.1" data-ref="sc25, pts-cs-Kd.10.2.15, ms-pa31969"><i>Atha kho, bhikkhave, brahmadatto kāsirājā dīghāvuṃ kumāraṃ etadavoca—</i> <b>On one occasion the King said to the Prince,</b></a> <a data-uid="pli-tv-kd10:2.15.2"><i>‘tena hi, bhaṇe māṇavaka, rathaṃ yojehi, migavaṃ gamissāmā’ti.</i> <b>‘Please harness the chariot and let’s go hunting.’</b></a> <a data-uid="pli-tv-kd10:2.15.3"><i>‘Evaṃ, devā’ti kho, bhikkhave, dīghāvu kumāro brahmadattassa kāsirañño paṭissutvā rathaṃ yojetvā brahmadattaṃ kāsirājānaṃ etadavoca—</i> <b>He did as asked and said to the King,</b></a> <a data-uid="pli-tv-kd10:2.15.4"><i>‘yutto kho te, deva, ratho, yassadāni kālaṃ maññasī’ti.</i> <b>‘Sir, the chariot is harnessed. Please go at your convenience.’</b></a> <a data-uid="pli-tv-kd10:2.15.5"><i>Atha kho, bhikkhave, brahmadatto kāsirājā rathaṃ abhiruhi.</i> <b>The King then mounted the chariot</b></a> <a data-uid="pli-tv-kd10:2.15.6"><i>Dīghāvu kumāro rathaṃ pesesi.</i> <b>and the Prince drove it.</b></a> <a data-uid="pli-tv-kd10:2.15.7"><i>Tathā tathā rathaṃ pesesi yathā yathā aññeneva senā agamāsi aññeneva ratho.</i> <b>But he drove it away from the army.</b></a></p>
<p><a data-uid="pli-tv-kd10:2.15.8" data-ref="sc26, pts-vp-pli1.347, ms-pa31970"><i>Atha kho, bhikkhave, brahmadatto kāsirājā dūraṃ gantvā dīghāvuṃ kumāraṃ etadavoca—</i> <b>When they had gone a long way, the King said to the Prince,</b></a> <a data-uid="pli-tv-kd10:2.15.9"><i>‘tena hi, bhaṇe māṇavaka, rathaṃ muñcassu, kilantomhi, nipajjissāmī’ti.</i> <b>‘Unharness the chariot. I am tired and I want to lie down.’</b></a> <a data-uid="pli-tv-kd10:2.15.10"><i>‘Evaṃ, devā’ti kho, bhikkhave, dīghāvu kumāro brahmadattassa kāsirañño paṭissutvā rathaṃ muñcitvā pathaviyaṃ pallaṅkena nisīdi.</i> <b>He did as asked and then sat down cross-legged on the ground.</b></a> <a data-uid="pli-tv-kd10:2.15.11"><i>Atha kho, bhikkhave, brahmadatto kāsirājā dīghāvussa kumārassa ucchaṅge sīsaṃ katvā seyyaṃ kappesi.</i> <b>The King lay down, resting his head on the Prince’s lap.</b></a> <a data-uid="pli-tv-kd10:2.15.12"><i>Tassa kilantassa muhuttakeneva niddā okkami.</i> <b>And because he was tired, he quickly fell asleep.</b></a> <a data-uid="pli-tv-kd10:2.16.1" data-ref="pts-cs-Kd.10.2.16"><i>Atha kho, bhikkhave, dīghāvussa kumārassa etadahosi—</i> <b>The Prince thought,</b></a> <a data-uid="pli-tv-kd10:2.16.2" data-ref="pts-vp-pli1.347"><i>‘ayaṃ kho brahmadatto kāsirājā bahuno amhākaṃ anatthassa kārako.</i> <b>‘This King has caused us much misfortune.</b></a> <a data-uid="pli-tv-kd10:2.16.3"><i>Iminā amhākaṃ balañca vāhanañca janapado ca koso ca koṭṭhāgārañca acchinnaṃ.</i> <b>He took our army, our vehicles and transport animals, and our country and wealth.</b></a> <a data-uid="pli-tv-kd10:2.16.4"><i>Iminā ca me mātāpitaro hatā.</i> <b>He killed my mother and father.</b></a> <a data-uid="pli-tv-kd10:2.16.5"><i>Ayaṃ khvassa kālo yohaṃ veraṃ appeyyan’ti kosiyā khaggaṃ nibbāhi.</i> <b>This is a good opportunity for me to take revenge.’ And he drew his sword from its sheath.</b></a></p>
<p><a data-uid="pli-tv-kd10:2.16.6" data-ref="sc27, ms-pa31971"><i>Atha kho, bhikkhave, dīghāvussa kumārassa etadahosi—</i> <b>He then thought,</b></a> <a data-uid="pli-tv-kd10:2.16.7"><i>‘pitā kho maṃ maraṇakāle avaca “mā kho tvaṃ, tāta dīghāvu, dīghaṃ passa, mā rassaṃ.</i> <b>‘At the time of his death, my father said to me, “My dear Dīghāvu, see neither long nor short.</b></a> <a data-uid="pli-tv-kd10:2.16.8"><i>Na hi, tāta dīghāvu, verena verā sammanti;</i> <b>For hatred never ends through hatred;</b></a> <a data-uid="pli-tv-kd10:2.16.9"><i>averena hi, tāta dīghāvu, verā sammantī”ti.</i> <b>hatred only ends through love.”</b></a> <a data-uid="pli-tv-kd10:2.16.10" data-ref="pts-vp-en4.496"><i>Na kho metaṃ patirūpaṃ, yvāhaṃ pituvacanaṃ atikkameyyan’ti kosiyā khaggaṃ pavesesi.</i> <b>It would not be proper of me not to follow my father’s advice.’ And he returned the sword to its sheath.</b></a></p>
<p><a data-uid="pli-tv-kd10:2.16.11" data-ref="sc28, ms-pa31972-1973"><i>Dutiyampi kho, bhikkhave, dīghāvussa kumārassa etadahosi—</i> <b>A second</b></a> <a data-uid="pli-tv-kd10:2.16.12"><i>‘ayaṃ kho brahmadatto kāsirājā bahuno amhākaṃ anatthassa kārako, iminā amhākaṃ balañca vāhanañca janapado ca koso ca koṭṭhāgārañca acchinnaṃ, iminā ca me mātāpitaro hatā, ayaṃ khvassa kālo yohaṃ veraṃ appeyyan’ti kosiyā khaggaṃ nibbāhi.</i> <b></b></a> <a data-uid="pli-tv-kd10:2.16.13"><i>Dutiyampi kho, bhikkhave, dīghāvussa kumārassa etadahosi—</i> <b></b></a> <a data-uid="pli-tv-kd10:2.16.14"><i>‘pitā kho maṃ maraṇakāle avaca “mā kho tvaṃ, tāta dīghāvu, dīghaṃ passa, mā rassaṃ, na hi, tāta dīghāvu, verena verā sammanti;</i> <b></b></a> <a data-uid="pli-tv-kd10:2.16.15"><i>averena hi, tāta dīghāvu, verā sammantī”ti.</i> <b></b></a> <a data-uid="pli-tv-kd10:2.16.16"><i>Na kho metaṃ patirūpaṃ, yvāhaṃ pituvacanaṃ atikkameyyan’ti.</i> <b></b></a> <a data-uid="pli-tv-kd10:2.16.17"><i>Punadeva kosiyā khaggaṃ pavesesi.</i> <b></b></a></p>
<p><a data-uid="pli-tv-kd10:2.16.18" data-ref="sc29"><i>Tatiyampi kho, bhikkhave, dīghāvussa kumārassa etadahosi—</i> <b>and a third time he had the same thoughts,</b></a> <a data-uid="pli-tv-kd10:2.16.19" data-ref="pts-vp-pli1.347"><i>‘ayaṃ kho brahmadatto kāsirājā bahuno amhākaṃ anatthassa kārako.</i> <b>‘This King has caused us much misfortune.</b></a> <a data-uid="pli-tv-kd10:2.16.20"><i>Iminā amhākaṃ balañca vāhanañca janapado ca koso ca koṭṭhāgārañca acchinnaṃ.</i> <b>He took our army, our vehicles and transport animals, and our country and wealth.</b></a> <a data-uid="pli-tv-kd10:2.16.21"><i>Iminā ca me mātāpitaro hatā.</i> <b>He killed my mother and father.</b></a> <a data-uid="pli-tv-kd10:2.16.22"><i>Ayaṃ khvassa kālo yohaṃ veraṃ appeyyan’ti kosiyā khaggaṃ nibbāhi.</i> <b>This is a good opportunity for me to take revenge.’ And he drew his sword from its sheath.</b></a></p>
<p><a data-uid="pli-tv-kd10:2.16.23"><i>Tatiyampi kho, bhikkhave, dīghāvussa kumārassa etadahosi—</i> <b>and a third time he had the same thoughts,</b></a> <a data-uid="pli-tv-kd10:2.16.24"><i>‘pitā kho maṃ maraṇakāle avaca “mā kho tvaṃ, tāta dīghāvu, dīghaṃ passa, mā rassaṃ.</i> <b>‘At the time of his death, my father said to me, “My dear Dīghāvu, see neither long nor short.</b></a> <a data-uid="pli-tv-kd10:2.16.25" data-ref="pts-vp-pli1.345"><i>Na hi, tāta dīghāvu, verena verā sammanti;</i> <b>For hatred never ends through hatred;</b></a> <a data-uid="pli-tv-kd10:2.16.26"><i>averena hi, tāta dīghāvu, verā sammantī”ti.</i> <b>hatred only ends through love.”</b></a> <a data-uid="pli-tv-kd10:2.16.27"><i>Na kho metaṃ patirūpaṃ, yvāhaṃ pituvacanaṃ atikkameyyan’ti punadeva kosiyā khaggaṃ pavesesi.</i> <b>and each time he ended up returning the sword to its sheath.</b></a></p>
<p><a data-uid="pli-tv-kd10:2.16.28" data-ref="sc30, ms-pa31974"><i>Atha kho, bhikkhave, brahmadatto kāsirājā bhīto ubbiggo ussaṅkī utrasto sahasā vuṭṭhāsi.</i> <b>Then King Brahmadatta suddenly got up, frightened and alarmed.</b></a> <a data-uid="pli-tv-kd10:2.16.29"><i>Atha kho, bhikkhave, dīghāvu kumāro brahmadattaṃ kāsirājānaṃ etadavoca—‘kissa tvaṃ, deva, bhīto ubbiggo ussaṅkī utrasto sahasā vuṭṭhāsī’ti?</i> <b>The Prince asked what was the matter,</b></a> <a data-uid="pli-tv-kd10:2.16.30"><i>‘Idha maṃ, bhaṇe māṇavaka, dīghītissa kosalarañño putto dīghāvu kumāro supinantena khaggena paripātesi.</i> <b>and the King said, ‘Just now, I dreamt that Prince Dīghāvu, the son of Dīghīti the King of Kosala, attacked me with a sword.’</b></a> <a data-uid="pli-tv-kd10:2.16.31"><i>Tenāhaṃ bhīto ubbiggo ussaṅkī utrasto sahasā vuṭṭhāsin’ti.</i> <b></b></a> <a data-uid="pli-tv-kd10:2.17.1" data-ref="pts-cs-Kd.10.2.17"><i>Atha kho, bhikkhave, dīghāvu kumāro vāmena hatthena brahmadattassa kāsirañño sīsaṃ parāmasitvā dakkhiṇena hatthena khaggaṃ nibbāhetvā brahmadattaṃ kāsirājānaṃ etadavoca—</i> <b>Seizing the King’s head with his left hand and drawing his sword with his right hand, the Prince said to the King,</b></a> <a data-uid="pli-tv-kd10:2.17.2"><i>‘ahaṃ kho so, deva, dīghītissa kosalarañño putto dīghāvu kumāro.</i> <b>‘Sir, I am that Prince Dīghāvu, the son of Dīghīti the King of Kosala.</b></a> <a data-uid="pli-tv-kd10:2.17.3"><i>Bahuno tvaṃ amhākaṃ anatthassa kārako.</i> <b>You have caused us much misfortune.</b></a> <a data-uid="pli-tv-kd10:2.17.4"><i>Tayā amhākaṃ balañca vāhanañca janapado ca koso ca koṭṭhāgārañca acchinnaṃ.</i> <b>You took our army, our vehicles and transport animals, and our country and wealth.</b></a> <a data-uid="pli-tv-kd10:2.17.5"><i>Tayā ca me mātāpitaro hatā.</i> <b>You killed my mother and father.</b></a> <a data-uid="pli-tv-kd10:2.17.6"><i>Ayaṃ khvassa kālo yvāhaṃ veraṃ appeyyan’ti.</i> <b>This is a good opportunity for me to take revenge.’</b></a></p>
<p><a data-uid="pli-tv-kd10:2.17.7"><i>Atha kho, bhikkhave, brahmadatto kāsirājā dīghāvussa kumārassa pādesu sirasā nipatitvā dīghāvuṃ kumāraṃ etadavoca—</i> <b>The King bowed down with his head at the Prince’s feet and said,</b></a> <a data-uid="pli-tv-kd10:2.17.8"><i>‘jīvitaṃ me, tāta dīghāvu, dehi. Jīvitaṃ me, tāta dīghāvu, dehī’ti.</i> <b>‘Dear Dīghāvu, please spare my life.’</b></a></p>
<p><a data-uid="pli-tv-kd10:2.17.9"><i>‘Kyāhaṃ ussahāmi devassa jīvitaṃ dātuṃ?</i> <b>‘Who am I to spare your life?</b></a> <a data-uid="pli-tv-kd10:2.17.10"><i>Devo kho me jīvitaṃ dadeyyā’ti.</i> <b>Sir, it is you who should spare mine.’</b></a></p>
<p><a data-uid="pli-tv-kd10:2.17.11"><i>‘Tena hi, tāta dīghāvu, tvañceva me jīvitaṃ dehi, ahañca te jīvitaṃ dammī’ti.</i> <b>‘Well then, Dīghāvu, if you spare my life, I will spare yours.’</b></a></p>
<p><a data-uid="pli-tv-kd10:2.17.12" data-var="addūbhāya → adūhāya (s1-3); adubbhāya (pts1, mr)"><i>Atha kho, bhikkhave, brahmadatto ca kāsirājā dīghāvu ca kumāro aññamaññassa jīvitaṃ adaṃsu, pāṇiñca aggahesuṃ, sapathañca akaṃsu addūbhāya.</i> <b>And the King and Dīghāvu spared each other’s lives. They shook hands and made a vow not to harm one another.</b></a></p>
<p><a data-uid="pli-tv-kd10:2.17.13" data-ref="sc31, pts-vp-pli1.348, ms-pa31975"><i>Atha kho, bhikkhave, brahmadatto kāsirājā dīghāvuṃ kumāraṃ etadavoca—</i> <b>The King said to the Prince,</b></a> <a data-uid="pli-tv-kd10:2.17.14" data-ref="pts-vp-pli1.348"><i>‘tena hi, tāta dīghāvu, rathaṃ yojehi, gamissāmā’ti.</i> <b>‘Well then, Dīghāvu, harness the chariot and let’s go.’</b></a> <a data-uid="pli-tv-kd10:2.17.15"><i>‘Evaṃ, devā’ti kho, bhikkhave, dīghāvu kumāro brahmadattassa kāsirañño paṭissutvā rathaṃ yojetvā brahmadattaṃ kāsirājānaṃ etadavoca—</i> <b>He did as asked and said to the King,</b></a> <a data-uid="pli-tv-kd10:2.17.16" data-ref="pts-vp-en4.497"><i>‘yutto kho te, deva, ratho, yassadāni kālaṃ maññasī’ti.</i> <b>‘Sir, the chariot is harnessed. Please go at your own convenience.’</b></a> <a data-uid="pli-tv-kd10:2.17.17"><i>Atha kho, bhikkhave, brahmadatto kāsirājā rathaṃ abhiruhi.</i> <b>The King mounted the chariot</b></a> <a data-uid="pli-tv-kd10:2.17.18"><i>Dīghāvu kumāro rathaṃ pesesi.</i> <b>and the Prince drove it.</b></a> <a data-uid="pli-tv-kd10:2.17.19"><i>Tathā tathā rathaṃ pesesi yathā yathā nacirasseva senāya samāgañchi.</i> <b>And he drove it so that it soon rejoined the army.</b></a></p>
<p><a data-uid="pli-tv-kd10:2.18.1" data-ref="pts-cs-Kd.10.2.18"><i>Atha kho, bhikkhave, brahmadatto kāsirājā bārāṇasiṃ pavisitvā amacce pārisajje sannipātāpetvā etadavoca—</i> <b>When he was back in Benares, the King assembled his court and said,</b></a> <a data-uid="pli-tv-kd10:2.18.2"><i>‘sace, bhaṇe, dīghītissa kosalarañño puttaṃ dīghāvuṃ kumāraṃ passeyyātha, kinti naṃ kareyyāthā’ti?</i> <b>‘If you saw Prince Dīghāvu, the son of Dīghīti the King of Kosala, what would you do to him?’</b></a></p>
<p><a data-uid="pli-tv-kd10:2.18.3"><i>Ekacce evamāhaṃsu—</i> <b>They variously replied,</b></a> <a data-uid="pli-tv-kd10:2.18.4"><i>‘mayaṃ, deva, hatthe chindeyyāma.</i> <b>‘Sir, we would cut off his hands;’</b></a> <a data-uid="pli-tv-kd10:2.18.5"><i>Mayaṃ, deva, pāde chindeyyāma.</i> <b>‘we would cut off his feet;’</b></a> <a data-uid="pli-tv-kd10:2.18.6"><i>Mayaṃ, deva, hatthapāde chindeyyāma.</i> <b>‘we would cut off his hands and feet;’</b></a> <a data-uid="pli-tv-kd10:2.18.7"><i>Mayaṃ, deva, kaṇṇe chindeyyāma.</i> <b>‘we would cut off his ears;’</b></a> <a data-uid="pli-tv-kd10:2.18.8"><i>Mayaṃ, deva, nāsaṃ chindeyyāma.</i> <b>‘we would cut off his nose;’</b></a> <a data-uid="pli-tv-kd10:2.18.9"><i>Mayaṃ, deva, kaṇṇanāsaṃ chindeyyāma.</i> <b>‘we would cut off his ears and nose;’</b></a> <a data-uid="pli-tv-kd10:2.18.10"><i>Mayaṃ, deva, sīsaṃ chindeyyāmā’ti.</i> <b>‘we would cut off his head.’</b></a></p>
<p><a data-uid="pli-tv-kd10:2.18.11"><i>‘Ayaṃ kho, bhaṇe, dīghītissa kosalarañño putto dīghāvu kumāro.</i> <b>‘This is Prince Dīghāvu, the son of Dīghīti the King of Kosala.</b></a> <a data-uid="pli-tv-kd10:2.18.12"><i>Nāyaṃ labbhā kiñci kātuṃ.</i> <b>You shouldn’t do anything to harm him.</b></a> <a data-uid="pli-tv-kd10:2.18.13"><i>Iminā ca me jīvitaṃ dinnaṃ, mayā ca imassa jīvitaṃ dinnan’ti.</i> <b>I have spared his life and he has spared mine.’</b></a></p>
<p><a data-uid="pli-tv-kd10:2.19.1" data-ref="sc32, pts-vp-pli1.349, pts-cs-Kd.10.2.19, ms-pa31976"><i>Atha kho, bhikkhave, brahmadatto kāsirājā dīghāvuṃ kumāraṃ etadavoca—</i> <b>Soon afterwards the King said to Dīghāvu,</b></a> <a data-uid="pli-tv-kd10:2.19.2"><i>‘yaṃ kho te, tāta dīghāvu, pitā maraṇakāle avaca “mā kho tvaṃ, tāta dīghāvu, dīghaṃ passa, mā rassaṃ.</i> <b>‘Dīghāvu, what is the meaning of that which your father told you at the time of his death?’</b></a></p>
<p><a data-uid="pli-tv-kd10:2.19.3"><i>Na hi, tāta dīghāvu, verena verā sammanti;</i> <b></b></a> <a data-uid="pli-tv-kd10:2.19.4"><i>averena hi, tāta dīghāvu, verā sammantī”ti, kiṃ te pitā sandhāya avacā’ti?</i> <b></b></a></p>
<p><a data-uid="pli-tv-kd10:2.19.5"><i>‘Yaṃ kho me, deva, pitā maraṇakāle avaca “mā dīghan”ti mā ciraṃ veraṃ akāsīti.</i> <b>‘When he said, “Not long,” he meant, “Do not harbor hate for a long time.”</b></a> <a data-uid="pli-tv-kd10:2.19.6"><i>Imaṃ kho me, deva, pitā maraṇakāle avaca “mā dīghan”ti.</i> <b></b></a> <a data-uid="pli-tv-kd10:2.19.7"><i>Yaṃ kho me, deva, pitā maraṇakāle avaca “mā rassan”ti mā khippaṃ mittehi bhijjitthāti.</i> <b>When he said, “Not short,” he meant, “Do not hastily break with your friends.”</b></a> <a data-uid="pli-tv-kd10:2.19.8"><i>Imaṃ kho me, deva, pitā maraṇakāle avaca “mā rassan”ti.</i> <b></b></a> <a data-uid="pli-tv-kd10:2.19.9"><i>Yaṃ kho me, deva, pitā maraṇakāle avaca “na hi, tāta dīghāvu, verena verā sammanti, averena hi, tāta dīghāvu, verā sammantī”ti devena me mātāpitaro hatāti.</i> <b>And when he said, “For hatred never ends through hatred; hatred only ends through love,” he was referring to your killing of my mother and father.</b></a> <a data-uid="pli-tv-kd10:2.19.10"><i>Sacāhaṃ devaṃ jīvitā voropeyyaṃ, ye devassa atthakāmā te maṃ jīvitā voropeyyuṃ, ye me atthakāmā te te jīvitā voropeyyuṃ—</i> <b>For if I had killed you, those who wish you well would have killed me, and those who wish me well would in turn have killed them.</b></a> <a data-uid="pli-tv-kd10:2.19.11"><i>evaṃ taṃ veraṃ verena na vūpasameyya.</i> <b>In this way the hatred would never end through hatred.</b></a> <a data-uid="pli-tv-kd10:2.19.12" data-ref="pts-vp-en4.498"><i>Idāni ca pana me devena jīvitaṃ dinnaṃ, mayā ca devassa jīvitaṃ dinnaṃ.</i> <b>But now you have spared my life and I have spared yours.</b></a> <a data-uid="pli-tv-kd10:2.19.13"><i>Evaṃ taṃ veraṃ averena vūpasantaṃ.</i> <b>In this way hatred ends through love.’</b></a></p>
<p><a data-uid="pli-tv-kd10:2.19.14"><i>Imaṃ kho me, deva, pitā maraṇakāle avaca—</i> <b></b></a> <a data-uid="pli-tv-kd10:2.19.15"><i>“na hi, tāta dīghāvu, verena verā sammanti;</i> <b></b></a> <a data-uid="pli-tv-kd10:2.19.16"><i>averena hi, tāta dīghāvu, verā sammantī”’ti.</i> <b></b></a></p>
<p><a data-uid="pli-tv-kd10:2.20.1" data-ref="pts-cs-Kd.10.2.20"><i>Atha kho, bhikkhave, brahmadatto kāsirājā—</i> <b>The King thought,</b></a> <a data-uid="pli-tv-kd10:2.20.2" data-ref="pts-vp-pli1.349"><i>‘acchariyaṃ vata bho, abbhutaṃ vata bho.</i> <b>‘It’s amazing</b></a> <a data-uid="pli-tv-kd10:2.20.3"><i>Yāva paṇḍito ayaṃ dīghāvu kumāro, yatra hi nāma pituno saṃkhittena bhāsitassa vitthārena atthaṃ ājānissatī’ti pettikaṃ balañca vāhanañca janapadañca kosañca koṭṭhāgārañca paṭipādesi, dhītarañca adāsi.</i> <b>how wise he is this Dīghāvu, in that he is able to fully understand the meaning of his father’s brief statement.’ And he gave him back his father’s army, his vehicles and transport animals, and his country and wealth, and he also gave him his own daughter.</b></a></p>
<hr>
<p><a data-uid="pli-tv-kd10:2.20.4"><i>Tesañhi nāma, bhikkhave, rājūnaṃ ādinnadaṇḍānaṃ ādinnasatthānaṃ evarūpaṃ khantisoraccaṃ bhavissati.</i> <b>In this way, monks, those kings who had the authority to punish were actually patient and gentle.</b></a> <a data-uid="pli-tv-kd10:2.20.5"><i>Idha kho pana taṃ, bhikkhave, sobhetha yaṃ tumhe evaṃ svākkhāte dhammavinaye pabbajitā samānā khamā ca bhaveyyātha soratā cā”ti?</i> <b>But you who have gone forth in this well-proclaimed Teaching and training, you shine when you are patient and gentle.”</b></a></p>
<p><a data-uid="pli-tv-kd10:2.20.6" data-ref="sc33, ms-pa31977"><i>Tatiyampi kho bhagavā te bhikkhū etadavoca—</i> <b>A third time the Master said to those monks</b></a> <a data-uid="pli-tv-kd10:2.20.7"><i>“alaṃ, bhikkhave, mā bhaṇḍanaṃ mā kalahaṃ mā viggahaṃ mā vivādan”ti.</i> <b>“Enough, monks, do not quarrel and dispute.”</b></a> <a data-uid="pli-tv-kd10:2.20.8"><i>Tatiyampi kho so adhammavādī bhikkhu bhagavantaṃ etadavoca—</i> <b>And for third time that monk who did not speak according to the Teaching replied,</b></a> <a data-uid="pli-tv-kd10:2.20.9"><i>“āgametu, bhante, bhagavā dhammassāmī;</i> <b>“Wait, Venerable Sir. You are the Lord of the Teaching</b></a> <a data-uid="pli-tv-kd10:2.20.10"><i>appossukko, bhante, bhagavā diṭṭhadhammasukhavihāramanuyutto viharatu.</i> <b>and there is no need for you to be concerned. Just enjoy the happiness of the present life.</b></a> <a data-uid="pli-tv-kd10:2.20.11"><i>Mayametena bhaṇḍanena kalahena viggahena vivādena paññāyissāmā”ti.</i> <b>We will face the consequences of this quarreling and disputing.”</b></a></p>
<p><a data-uid="pli-tv-kd10:2.20.12"><i>Atha kho bhagavā—</i> <b>The Master thought,</b></a> <a data-uid="pli-tv-kd10:2.20.13"><i>“pariyādinnarūpā kho ime moghapurisā, nayime sukarā saññāpetun”ti—</i> <b>“These foolish men are overpowered by emotions. It’s not easy to persuade them,”</b></a> <a data-uid="pli-tv-kd10:2.20.14"><i>uṭṭhāyāsanā pakkāmi.</i> <b>and he got up from his seat and left.</b></a></p>
<p class="end"><a data-uid="pli-tv-kd10:2.20.15" data-ref="sc34, ms-pa31978"><i>Dīghāvubhāṇavāro niṭṭhito paṭhamo.</i> <b>The first section for recitation on Dīghāvu is finished.</b></a></p>
<hr>
<article class="suttanta">
<p><a data-uid="pli-tv-kd10:3.1.1" data-ref="sc35, pts-cs-Kd.10.3.1, ms-pa31979"><i>Atha kho bhagavā pubbaṇhasamayaṃ nivāsetvā pattacīvaramādāya kosambiṃ piṇḍāya pāvisi.</i> <b>After robing up in the morning, the Master took his bowl and robe and entered Kosambī for alms.</b></a> <a data-uid="pli-tv-kd10:3.1.2"><i>Kosambiyaṃ piṇḍāya caritvā pacchābhattaṃ piṇḍapātapaṭikkanto senāsanaṃ saṃsāmetvā pattacīvaramādāya saṃghamajjhe ṭhitakova imā gāthāyo abhāsi—</i> <b>He walked for alms and had his meal, and after returning from almsround, he put his dwelling in order. He then took his bowl and robe, and while standing in the midst of the Order, he spoke these verses:</b></a></p>
<blockquote class="gatha">
<p><a data-uid="pli-tv-kd10:3.1.3" data-ref="sc36, pts-vp-en4.499, ms-pa31980"><i>“Puthusaddo samajano,</i> <b>“When many voices shout at once,</b></a><br>
<a data-uid="pli-tv-kd10:3.1.4"><i>na bālo koci maññatha;</i> <b>No-one thinks themselves a fool.</b></a><br>
<a data-uid="pli-tv-kd10:3.1.5"><i>Saṃghasmiṃ bhijjamānasmiṃ,</i> <b>Even as the Order splits,</b></a><br>
<a data-uid="pli-tv-kd10:3.1.6"><i>nāññaṃ bhiyyo amaññaruṃ.</i> <b>They do not think it through.</b></a></p>
<p><a data-uid="pli-tv-kd10:3.1.7" data-ref="sc37, ms-pa31981"><i>Parimuṭṭhā paṇḍitābhāsā,</i> <b>Forgetting to speak wisely,</b></a><br>
<a data-uid="pli-tv-kd10:3.1.8"><i>vācāgocarabhāṇino;</i> <b>They are obsessed by speech;</b></a><br>
<a data-uid="pli-tv-kd10:3.1.9"><i>Yāvicchanti mukhāyāmaṃ,</i> <b>Saying whatever they like,</b></a><br>
<a data-uid="pli-tv-kd10:3.1.10"><i>yena nītā na taṃ vidū.</i> <b>They do not know what leads them on.</b></a></p>
<p><a data-uid="pli-tv-kd10:3.1.11" data-ref="sc38, ms-pa31982"><i>Akkocchi maṃ avadhi maṃ,</i> <b>They abused me, they hit me,</b></a><br>
<a data-uid="pli-tv-kd10:3.1.12"><i>ajini maṃ ahāsi me;</i> <b>They defeated me, they robbed me.</b></a><br>
<a data-uid="pli-tv-kd10:3.1.13"><i>Ye ca taṃ upanayhanti,</i> <b>For those who carry on like this,</b></a><br>
<a data-uid="pli-tv-kd10:3.1.14"><i>veraṃ tesaṃ na sammati.</i> <b>Hatred cannot end.</b></a></p>
<p><a data-uid="pli-tv-kd10:3.1.15" data-ref="sc39, ms-pa31983"><i>Akkocchi maṃ avadhi maṃ,</i> <b>They abused me, they hit me,</b></a><br>
<a data-uid="pli-tv-kd10:3.1.16"><i>ajini maṃ ahāsi me;</i> <b>They defeated me, they robbed me.</b></a><br>
<a data-uid="pli-tv-kd10:3.1.17"><i>Ye ca taṃ nupanayhanti,</i> <b>For those who do not carry on like this,</b></a><br>
<a data-uid="pli-tv-kd10:3.1.18"><i>veraṃ tesūpasammati.</i> <b>Hatred has an end.</b></a></p>
<p><a data-uid="pli-tv-kd10:3.1.19" data-ref="sc40, ms-pa31984"><i>Na hi verena verāni,</i> <b>For never is hatred</b></a><br>
<a data-uid="pli-tv-kd10:3.1.20"><i>sammantīdha kudācanaṃ;</i> <b>Stopped by hatred;</b></a><br>
<a data-uid="pli-tv-kd10:3.1.21"><i>Averena ca sammanti,</i> <b>Only by love does it stop—</b></a><br>
<a data-uid="pli-tv-kd10:3.1.22"><i>esadhammo sanantano.</i> <b>This is an ancient law.</b></a></p>
<p><a data-uid="pli-tv-kd10:3.1.23" data-ref="sc41, ms-pa31985"><i>Pare ca na vijānanti,</i> <b>Others do not know</b></a><br>
<a data-uid="pli-tv-kd10:3.1.24"><i>mayamettha yamāmase;</i> <b>That here we need restraint.</b></a><br>
<a data-uid="pli-tv-kd10:3.1.25"><i>Ye ca tattha vijānanti,</i> <b>But for those who know,</b></a><br>
<a data-uid="pli-tv-kd10:3.1.26"><i>tato sammanti medhagā.</i> <b>The quarrels have an end.</b></a></p>
<p><a data-uid="pli-tv-kd10:3.1.27" data-ref="sc42, pts-vp-pli1.350, pts-vp-pli1.350, ms-pa31986"><i>Aṭṭhicchinnā pāṇaharā,</i> <b>Those breaking bones and killing,</b></a><br>
<a data-uid="pli-tv-kd10:3.1.28"><i>gavāssadhanahārino;</i> <b>Those taking cows, horses, and wealth,</b></a><br>
<a data-uid="pli-tv-kd10:3.1.29"><i>Raṭṭhaṃ vilumpamānānaṃ,</i> <b>Those plundering the country,</b></a><br>
<a data-uid="pli-tv-kd10:3.1.30"><i>tesampi hoti saṅgati.</i> <b>Even they can stay together—</b></a><br>
<a data-uid="pli-tv-kd10:3.1.31" data-ref="sc43, ms-pa31987"><i>Kasmā tumhāka no siyā.</i> <b>Why then cannot you?</b></a></p>
<p><a data-uid="pli-tv-kd10:3.1.32" data-ref="sc44, ms-pa31988"><i>Sace labhetha nipakaṃ sahāyaṃ,</i> <b>If you get a discerning friend,</b></a><br>
<a data-uid="pli-tv-kd10:3.1.33"><i>Saddhiñcaraṃ sādhuvihāri dhīraṃ;</i> <b>A steadfast companion, good to live with,</b></a><br>
<a data-uid="pli-tv-kd10:3.1.34"><i>Abhibhuyya sabbāni parissayāni,</i> <b>Then overcome all problems,</b></a><br>
<a data-uid="pli-tv-kd10:3.1.35"><i>Careyya tenattamano satīmā.</i> <b>And go with them, glad and mindful.</b></a></p>
<p><a data-uid="pli-tv-kd10:3.1.36" data-ref="sc45, pts-vp-en4.500, ms-pa31989"><i>No ce labhetha nipakaṃ sahāyaṃ,</i> <b>If you do not get a discerning friend,</b></a><br>
<a data-uid="pli-tv-kd10:3.1.37"><i>Saddhiñcaraṃ sādhuvihāri dhīraṃ;</i> <b>A steadfast companion, good to live with,</b></a><br>
<a data-uid="pli-tv-kd10:3.1.38"><i>Rājāva raṭṭhaṃ vijitaṃ pahāya,</i> <b>Then like a king giving up his kingdom,</b></a><br>
<a data-uid="pli-tv-kd10:3.1.39"><i>Eko care mātaṅgaraññeva nāgo.</i> <b>Wander alone like a bull elephant in the forest.</b></a></p>
<p><a data-uid="pli-tv-kd10:3.1.40" data-ref="sc46, ms-pa31990"><i>Ekassa caritaṃ seyyo,</i> <b>It’s better to wander alone,</b></a><br>
<a data-uid="pli-tv-kd10:3.1.41"><i>Natthi bāle sahāyatā;</i> <b>For there is no friendship with fools.</b></a><br>
<a data-uid="pli-tv-kd10:3.1.42"><i>Eko care na ca pāpāni kayirā,</i> <b>Wander alone and do no bad,</b></a><br>
<a data-uid="pli-tv-kd10:3.1.43"><i>Appossukko mātaṅgaraññeva nāgo”ti.</i> <b>Unconcerned, like a bull elephant in the forest.”</b></a></p>
</blockquote>
<h2><a data-uid="pli-tv-kd10:3.1.44"><i>3. Bālakaloṇakagamanakathā</i> <b>The account of going to Bālakaloṇaka</b></a></h2>
<p><a data-uid="pli-tv-kd10:4.1.1" data-ref="sc47, pts-cs-Kd.10.4.1, ms-pa31991" data-var="bālakaloṇakagāmo → bālakaloṇakāragāmo (bj, pts1; @mn128#14 [Upakkilesasutta]); bālakaloṇakārakagāmo (s1-3)"><i>Atha kho bhagavā saṃghamajjhe ṭhitakova imā gāthāyo bhāsitvā yena bālakaloṇakagāmo tenupasaṅkami.</i> <b>After speaking these verses while standing in the midst of the Order, the Master went to the village of Bālakaloṇaka.</b></a> <a data-uid="pli-tv-kd10:4.1.2"><i>Tena kho pana samayena āyasmā bhagu bālakaloṇakagāme viharati.</i> <b>At that time Venerable Bhagu was staying near that village.</b></a> <a data-uid="pli-tv-kd10:4.1.3"><i>Addasā kho āyasmā bhagu bhagavantaṃ dūratova āgacchantaṃ, disvāna āsanaṃ paññapesi, pādodakaṃ pādapīṭhaṃ pādakathalikaṃ upanikkhipi, paccuggantvā pattacīvaraṃ paṭiggahesi.</i> <b>When Bhagu saw the Master coming, he prepared a seat and set out a foot-stool, a foot-scraper, and water for washing the feet. He then went out to meet the Master, receiving his bowl and robe.</b></a> <a data-uid="pli-tv-kd10:4.1.4"><i>Nisīdi bhagavā paññatte āsane, nisajja kho bhagavā pāde pakkhālesi.</i> <b>The Master sat down on the prepared seat and washed his feet.</b></a> <a data-uid="pli-tv-kd10:4.1.5"><i>Āyasmāpi kho bhagu bhagavantaṃ abhivādetvā ekamantaṃ nisīdi.</i> <b>When Bhagu had bowed and sat down,</b></a> <a data-uid="pli-tv-kd10:4.1.6"><i>Ekamantaṃ nisinnaṃ kho āyasmantaṃ bhaguṃ bhagavā etadavoca—</i> <b>the Master said to him,</b></a> <a data-uid="pli-tv-kd10:4.1.7"><i>“kacci, bhikkhu, khamanīyaṃ;</i> <b>“I hope you are keeping well, monk,</b></a> <a data-uid="pli-tv-kd10:4.1.8"><i>kacci yāpanīyaṃ, kacci piṇḍakena na kilamasī”ti?</i> <b>I hope you are comfortable; I hope you are not having any trouble getting almsfood?”</b></a></p>
<p><a data-uid="pli-tv-kd10:4.1.9"><i>“Khamanīyaṃ, bhagavā, yāpanīyaṃ, bhagavā;</i> <b>“I’m keeping well, Master, I’m comfortable;</b></a> <a data-uid="pli-tv-kd10:4.1.10"><i>na cāhaṃ, bhante, piṇḍakena kilamāmī”ti.</i> <b>I’m having no trouble getting almsfood.”</b></a></p>
<p><a data-uid="pli-tv-kd10:4.1.11"><i>Atha kho bhagavā āyasmantaṃ bhaguṃ dhammiyā kathāya sandassetvā samādapetvā samuttejetvā sampahaṃsetvā uṭṭhāyāsanā yena pācīnavaṃsadāyo tenupasaṅkami.</i> <b>The Master instructed, inspired, and gladdened Bhagu with a teaching. He then got up from his seat and went to the Eastern Bamboo Park.</b></a></p>
<h2><a data-uid="pli-tv-kd10:4.1.12"><i>4. Pācīnavaṃsadāyagamanakathā</i> <b>The account of going to the Eastern Bamboo Park</b></a></h2>
<p><a data-uid="pli-tv-kd10:4.2.1" data-ref="sc48, pts-vp-pli1.351, pts-vp-en4.501, pts-cs-Kd.10.4.2, ms-pa31992" data-var="kimilo → kimbilo (bj, s1-3, pts1)"><i>Tena kho pana samayena āyasmā ca anuruddho āyasmā ca nandiyo āyasmā ca kimilo pācīnavaṃsadāye viharanti.</i> <b>At this time Venerable Anuruddha, Venerable Nandiya, and Venerable Kimila were staying at the Eastern Bamboo Park.</b></a> <a data-uid="pli-tv-kd10:4.2.2"><i>Addasā kho dāyapālo bhagavantaṃ dūratova āgacchantaṃ, disvāna bhagavantaṃ etadavoca—</i> <b>The park keeper saw the Master coming and said to him,</b></a> <a data-uid="pli-tv-kd10:4.2.3"><i>“mā, samaṇa, etaṃ dāyaṃ pāvisi.</i> <b>“Ascetic, don’t enter this park.</b></a> <a data-uid="pli-tv-kd10:4.2.4"><i>Santettha tayo kulaputtā attakāmarūpā viharanti.</i> <b>There are three ascetics from good families staying here, seeking their own benefit.</b></a> <a data-uid="pli-tv-kd10:4.2.5"><i>Mā tesaṃ aphāsumakāsī”ti.</i> <b>Don’t disturb them.”</b></a> <a data-uid="pli-tv-kd10:4.2.6"><i>Assosi kho āyasmā anuruddho dāyapālassa bhagavatā saddhiṃ mantayamānassa, sutvāna dāyapālaṃ etadavoca—</i> <b>When Anuruddha heard the park keeper advising the Master, he said,</b></a> <a data-uid="pli-tv-kd10:4.2.7"><i>“māvuso dāyapāla, bhagavantaṃ vāresi.</i> <b>“Please don’t block the Master.</b></a> <a data-uid="pli-tv-kd10:4.2.8" data-ref="pts-vp-pli1.351"><i>Satthā no bhagavā anuppatto”ti.</i> <b>It’s our teacher who has arrived.”</b></a> <a data-uid="pli-tv-kd10:4.2.9"><i>Atha kho āyasmā anuruddho yenāyasmā ca nandiyo āyasmā ca kimilo tenupasaṅkami, upasaṅkamitvā āyasmantañca nandiyaṃ āyasmantañca kimilaṃ etadavoca—</i> <b>Anuruddha then went to Nandiya and Kimila and said,</b></a> <a data-uid="pli-tv-kd10:4.2.10"><i>“abhikkamathāyasmanto abhikkamathāyasmanto, satthā no bhagavā anuppatto”ti.</i> <b>“Come out, Venerables, our teacher has arrived.”</b></a></p>
<p><a data-uid="pli-tv-kd10:4.3.1" data-ref="sc49, pts-cs-Kd.10.4.3, ms-pa31993"><i>Atha kho āyasmā ca anuruddho āyasmā ca nandiyo āyasmā ca kimilo bhagavantaṃ paccuggantvā eko bhagavato pattacīvaraṃ paṭiggahesi, eko āsanaṃ paññapesi, eko pādodakaṃ pādapīṭhaṃ pādakathalikaṃ upanikkhipi.</i> <b>The three of them went out to meet the Master. One received his bowl and robe, one prepared a seat, and one put out a foot-stool, a foot-scraper, and water for washing the feet.</b></a> <a data-uid="pli-tv-kd10:4.3.2"><i>Nisīdi bhagavā paññatte āsane, nisajja kho bhagavā pāde pakkhālesi.</i> <b>The Master sat down on the prepared seat and washed his feet.</b></a> <a data-uid="pli-tv-kd10:4.3.3"><i>Tepi kho āyasmanto bhagavantaṃ abhivādetvā ekamantaṃ nisīdiṃsu.</i> <b>When they had bowed and sat down,</b></a> <a data-uid="pli-tv-kd10:4.3.4"><i>Ekamantaṃ nisinnaṃ kho āyasmantaṃ anuruddhaṃ bhagavā etadavoca—</i> <b>the Master said to them,</b></a> <a data-uid="pli-tv-kd10:4.3.5"><i>“kacci vo, anuruddhā, khamanīyaṃ, kacci yāpanīyaṃ;</i> <b>“I hope you are all keeping well, Anuruddha, I hope you are comfortable;</b></a> <a data-uid="pli-tv-kd10:4.3.6"><i>kacci piṇḍakena na kilamathā”ti?</i> <b>I hope you are not having any trouble getting almsfood?”</b></a></p>
<p><a data-uid="pli-tv-kd10:4.3.7"><i>“Khamanīyaṃ, bhagavā, yāpanīyaṃ, bhagavā;</i> <b>“We are keeping well, Master, we are comfortable,</b></a> <a data-uid="pli-tv-kd10:4.3.8"><i>na ca mayaṃ, bhante, piṇḍakena kilamāmā”ti.</i> <b>and we are not having any trouble getting almsfood.”</b></a></p>
<p><a data-uid="pli-tv-kd10:4.3.9" data-ref="sc50, pts-vp-en4.502, ms-pa31994"><i>“Kacci pana vo, anuruddhā, samaggā sammodamānā avivadamānā khīrodakībhūtā aññamaññaṃ piyacakkhūhi sampassantā viharathā”ti?</i> <b>“I hope you are living together in harmony, without dispute, blending like milk and water, and that you regard each other with affection?”</b></a></p>
<p><a data-uid="pli-tv-kd10:4.3.10"><i>“Taggha mayaṃ, bhante, samaggā sammodamānā avivadamānā khīrodakībhūtā aññamaññaṃ piyacakkhūhi sampassantā viharāmā”ti.</i> <b>“Yes, we are living together in harmony, without dispute, blending like milk and water, and we regard each other with affection.”</b></a></p>
<p><a data-uid="pli-tv-kd10:4.3.11"><i>“Yathā kathaṃ pana tumhe, anuruddhā, samaggā sammodamānā avivadamānā khīrodakībhūtā aññamaññaṃ piyacakkhūhi sampassantā viharathā”ti?</i> <b>“And how do you do this?”</b></a></p>
<p><a data-uid="pli-tv-kd10:4.4.1" data-ref="pts-cs-Kd.10.4.4"><i>“Idha mayhaṃ, bhante, evaṃ hoti—</i> <b>“I think like this,</b></a> <a data-uid="pli-tv-kd10:4.4.2"><i>‘lābhā vata me, suladdhaṃ vata me, yohaṃ evarūpehi sabrahmacārīhi saddhiṃ viharāmī’ti.</i> <b>‘How fortunate I am to be living with such fellow monastics!’</b></a> <a data-uid="pli-tv-kd10:4.4.3"><i>Tassa mayhaṃ, bhante, imesu āyasmantesu mettaṃ kāyakammaṃ paccupaṭṭhitaṃ āvi ceva raho ca;</i> <b>And I do acts of kindness toward them, by body,</b></a> <a data-uid="pli-tv-kd10:4.4.4"><i>mettaṃ vacīkammaṃ …</i> <b>speech,</b></a> <a data-uid="pli-tv-kd10:4.4.5"><i>mettaṃ manokammaṃ paccupaṭṭhitaṃ āvi ceva raho ca.</i> <b>and mind, both in public and in private.</b></a> <a data-uid="pli-tv-kd10:4.4.6"><i>Tassa mayhaṃ, bhante, evaṃ hoti—</i> <b>I think,</b></a> <a data-uid="pli-tv-kd10:4.4.7"><i>‘yannūnāhaṃ sakaṃ cittaṃ nikkhipitvā imesaṃyeva āyasmantānaṃ cittassa vasena vatteyyan’ti.</i> <b>‘Let me set aside what I wish to do and instead do what these venerables wish.’</b></a> <a data-uid="pli-tv-kd10:4.4.8"><i>So kho ahaṃ, bhante, sakaṃ cittaṃ nikkhipitvā imesaṃyeva āyasmantānaṃ cittassa vasena vattāmi.</i> <b>And that’s what I do.</b></a> <a data-uid="pli-tv-kd10:4.4.9"><i>Nānā hi kho no, bhante, kāyā, ekañca pana maññe cittan”ti.</i> <b>We are separate in body, but it’s as if we are one in mind.”</b></a></p>
<p><a data-uid="pli-tv-kd10:4.4.10" data-ref="sc51, ms-pa31995"><i>Āyasmāpi kho nandiyo … pe …</i> <b>Nandiya and Kimila then repeated what Anuruddha had said.</b></a> <a data-uid="pli-tv-kd10:4.4.11"><i>āyasmāpi kho kimilo bhagavantaṃ etadavoca—</i> <b></b></a> <a data-uid="pli-tv-kd10:4.4.12"><i>“mayhampi kho, bhante, evaṃ hoti—</i> <b></b></a> <a data-uid="pli-tv-kd10:4.4.13"><i>‘lābhā vata me, suladdhaṃ vata me, yohaṃ evarūpehi sabrahmacārīhi saddhiṃ viharāmī’ti.</i> <b></b></a> <a data-uid="pli-tv-kd10:4.4.14"><i>Tassa mayhaṃ, bhante, imesu āyasmantesu mettaṃ kāyakammaṃ paccupaṭṭhitaṃ āvi ceva raho ca;</i> <b></b></a> <a data-uid="pli-tv-kd10:4.4.15"><i>mettaṃ vacīkammaṃ mettaṃ manokammaṃ paccupaṭṭhitaṃ āvi ceva raho ca.</i> <b></b></a> <a data-uid="pli-tv-kd10:4.4.16"><i>Tassa mayhaṃ, bhante, evaṃ hoti—</i> <b></b></a> <a data-uid="pli-tv-kd10:4.4.17"><i>‘yannūnāhaṃ sakaṃ cittaṃ nikkhipitvā imesaṃyeva āyasmantānaṃ cittassa vasena vatteyyan’ti.</i> <b></b></a> <a data-uid="pli-tv-kd10:4.4.18"><i>So kho ahaṃ, bhante, sakaṃ cittaṃ nikkhipitvā imesaṃyeva āyasmantānaṃ cittassa vasena vattāmi.</i> <b></b></a> <a data-uid="pli-tv-kd10:4.4.19"><i>Nānā hi kho no, bhante, kāyā, ekañca pana maññe cittanti.</i> <b></b></a> <a data-uid="pli-tv-kd10:4.4.20"><i>Evaṃ kho mayaṃ, bhante, samaggā sammodamānā avivadamānā khīrodakībhūtā aññamaññaṃ piyacakkhūhi sampassantā viharāmā”ti.</i> <b></b></a></p>
<p><a data-uid="pli-tv-kd10:4.5.1" data-ref="sc52, pts-vp-pli1.352, pts-cs-Kd.10.4.5, ms-pa3.1996, pts-vp-pli1.352"><i>“Kacci pana vo, anuruddhā, appamattā ātāpino pahitattā viharathā”ti?</i> <b>“I hope, Anuruddha, that you are heedful and energetic?”</b></a></p>
<p><a data-uid="pli-tv-kd10:4.5.2"><i>“Taggha mayaṃ, bhante, appamattā ātāpino pahitattā viharāmā”ti.</i> <b>“Yes we are, Venerable Sir.”</b></a></p>
<p><a data-uid="pli-tv-kd10:4.5.3"><i>“Yathā kathaṃ pana tumhe, anuruddhā, appamattā ātāpino pahitattā viharathā”ti?</i> <b>“And how is it that you are heedful and energetic?”</b></a></p>
<p><a data-uid="pli-tv-kd10:4.5.4" data-ref="pts-vp-en4.503"><i>“Idha, bhante, amhākaṃ yo paṭhamaṃ gāmato piṇḍāya paṭikkamati so āsanaṃ paññapeti, pādodakaṃ pādapīṭhaṃ pādakathalikaṃ upanikkhipati, avakkārapātiṃ dhovitvā upaṭṭhāpeti, pānīyaṃ paribhojanīyaṃ upaṭṭhāpeti.</i> <b>“Whoever returns first from almsround in the village, he prepares the seats and sets out a foot-stool, a foot-scraper, and water for washing the feet. He washes and sets out the bowl for leftovers, and puts out drinking water and water for washing.</b></a> <a data-uid="pli-tv-kd10:4.5.5"><i>Yo pacchā gāmato piṇḍāya paṭikkamati, sace hoti bhuttāvaseso, sace ākaṅkhati bhuñjati, no ce ākaṅkhati appaharite vā chaḍḍeti.</i> <b>Whoever returns last from almsround may eat the leftovers, or he discards them where there are no cultivated plants</b></a> <a data-uid="pli-tv-kd10:4.5.6"><i>Appāṇake vā udake opilāpeti.</i> <b>or in water without life.</b></a> <a data-uid="pli-tv-kd10:4.5.7"><i>So āsanaṃ uddharati, pādodakaṃ pādapīṭhaṃ pādakathalikaṃ paṭisāmeti, avakkārapātiṃ dhovitvā paṭisāmeti, pānīyaṃ paribhojanīyaṃ paṭisāmeti, bhattaggaṃ sammajjati.</i> <b>He puts away the seats and also the foot-stool, the foot scraper, and the water for washing the feet. He cleans the bowl for leftovers and puts it away, puts away the drinking water and the water for washing, and sweeps the dining hall.</b></a> <a data-uid="pli-tv-kd10:4.5.8"><i>Yo passati pānīyaghaṭaṃ vā paribhojanīyaghaṭaṃ vā vaccaghaṭaṃ vā rittaṃ tucchaṃ so upaṭṭhāpeti.</i> <b>Whoever sees that the pot for drinking-water, the pot for washing water, or the waterpot in the restroom is empty fills it.</b></a> <a data-uid="pli-tv-kd10:4.5.9"><i>Sacassa hoti avisayhaṃ, hatthavikārena dutiyaṃ āmantetvā hatthavilaṅghakena upaṭṭhāpema, na tveva mayaṃ, bhante, tappaccayā vācaṃ bhindāma.</i> <b>If he can’t do it by himself, he calls someone over with a hand gesture and they move it together. We do not speak because of that.</b></a> <a data-uid="pli-tv-kd10:4.5.10"><i>Pañcāhikaṃ kho pana mayaṃ, bhante, sabbarattiṃ dhammiyā kathāya sannisīdāma.</i> <b>And every five days we sit together the whole night and talk about the Teaching.”</b></a></p>
<p><a data-uid="pli-tv-kd10:4.5.11"><i>Evaṃ kho mayaṃ, bhante, appamattā ātāpino pahitattā viharāmā”ti.</i> <b></b></a></p>
</article>
<h2><a data-uid="pli-tv-kd10:4.5.12"><i>5. Pālileyyakagamanakathā</i> <b>The account of going to Pālileyyaka</b></a></h2>
<article class="suttanta">
<p><a data-uid="pli-tv-kd10:4.6.1" data-ref="sc53, pts-cs-Kd.10.4.6, ms-pa31997" data-var="pālileyyakaṃ → pārileyyakaṃ (bj, s1-3, pts1)"><i>Atha kho bhagavā āyasmantañca anuruddhaṃ āyasmantañca nandiyaṃ āyasmantañca kimilaṃ dhammiyā kathāya sandassetvā samādapetvā samuttejetvā sampahaṃsetvā uṭṭhāyāsanā yena pālileyyakaṃ tena cārikaṃ pakkāmi.</i> <b>The Master then instructed, inspired, and gladdened Venerable Anuruddha, Venerable Nandiya, and Venerable Kimila with a teaching. He then got up from his seat and set out wandering toward Pālileyyaka.</b></a> <a data-uid="pli-tv-kd10:4.6.2"><i>Anupubbena cārikaṃ caramāno yena pālileyyakaṃ tadavasari.</i> <b>When he eventually arrived,</b></a> <a data-uid="pli-tv-kd10:4.6.3"><i>Tatra sudaṃ bhagavā pālileyyake viharati rakkhitavanasaṇḍe bhaddasālamūle.</i> <b>he stayed in a protected forest grove, at the foot of an auspicious sal tree.</b></a></p>
<p><a data-uid="pli-tv-kd10:4.6.4"><i>Atha kho bhagavato rahogatassa paṭisallīnassa evaṃ cetaso parivitakko udapādi—</i> <b>While he was staying by himself, the Master thought,</b></a> <a data-uid="pli-tv-kd10:4.6.5" data-var="kosambakehi → kosambhikehi (s1-3)"><i>“ahaṃ kho pubbe ākiṇṇo na phāsu vihāsiṃ tehi kosambakehi bhikkhūhi bhaṇḍanakārakehi kalahakārakehi vivādakārakehi bhassakārakehi saṃghe adhikaraṇakārakehi.</i> <b>“When I was previously surrounded by people, I was not at ease because of those monks at Kosambī who were arguing, disputing, and creating legal issues in the Order.</b></a> <a data-uid="pli-tv-kd10:4.6.6" data-ref="pts-vp-en4.504"><i>Somhi etarahi eko adutiyo sukhaṃ phāsu viharāmi aññatreva tehi kosambakehi bhikkhūhi bhaṇḍanakārakehi kalahakārakehi vivādakārakehi bhassakārakehi saṃghe adhikaraṇakārakehī”ti.</i> <b>But now that I am alone, without a companion, I am happy and at ease because I am apart from those monks at Kosambī.”</b></a></p>
<p><a data-uid="pli-tv-kd10:4.6.7" data-ref="sc54, pts-vp-pli1.353, ms-pa31998" data-var="ogāhā cassa otiṇṇassa → ogāhā cassa uttiṇṇassa (bj); ogāhañca me otiṇṇassa (s1-3)"><i>Aññataropi kho hatthināgo ākiṇṇo viharati hatthīhi hatthinīhi hatthikaḷabhehi hatthicchāpehi, chinnaggāni ceva tiṇāni khādati, obhaggobhaggañcassa sākhābhaṅgaṃ khādanti, āvilāni ca pānīyāni pivati, ogāhā cassa otiṇṇassa hatthiniyo kāyaṃ upanighaṃsantiyo gacchanti.</i> <b>Just then there was a large bull elephant who was surrounded by a crowd of male and female elephants, by young elephants and baby elephants. He ate grass with broken tips, and other elephants ate the branches that he had folded together. He drank muddied water, and when he was immersed in a pool, the female elephants came rubbing their bodies against his.</b></a> <a data-uid="pli-tv-kd10:4.6.8" data-ref="pts-vp-pli1.353"><i>Atha kho tassa hatthināgassa etadahosi—</i> <b>He considered this and thought,</b></a> <a data-uid="pli-tv-kd10:4.6.9"><i>“ahaṃ kho ākiṇṇo viharāmi hatthīhi hatthinīhi hatthikaḷabhehi hatthicchāpehi, chinnaggāni ceva tiṇāni khādāmi, obhaggobhaggañca me sākhābhaṅgaṃ khādanti, āvilāni ca pānīyāni pivāmi, ogāhā ca me otiṇṇassa hatthiniyo kāyaṃ upanighaṃsantiyo gacchanti.</i> <b></b></a> <a data-uid="pli-tv-kd10:4.6.10"><i>Yannūnāhaṃ ekova gaṇasmā vūpakaṭṭho vihareyyan”ti.</i> <b>“Let me leave the herd and stay by myself.”</b></a></p>
<p><a data-uid="pli-tv-kd10:4.7.1" data-ref="pts-cs-Kd.10.4.7"><i>Atha kho so hatthināgo yūthā apakkamma yena pālileyyakaṃ rakkhitavanasaṇḍo bhaddasālamūlaṃ yena bhagavā tenupasaṅkami, upasaṅkamitvā soṇḍāya bhagavato pānīyaṃ paribhojanīyaṃ upaṭṭhāpeti, appaharitañca karoti.</i> <b>He then left the herd and went to Pālileyyaka, to the Master at the foot of the auspicious sal tree, in the protected forest grove. And he attended on the Master, using his trunk to set out drinking water and water for washing and to clear the vegetation.</b></a></p>
<p><a data-uid="pli-tv-kd10:4.7.2" data-ref="sc55, ms-pa31999"><i>Atha kho tassa hatthināgassa etadahosi—</i> <b>He thought,</b></a> <a data-uid="pli-tv-kd10:4.7.3"><i>“ahaṃ kho pubbe ākiṇṇo na phāsu vihāsiṃ hatthīhi hatthinīhi hatthikaḷabhehi hatthicchāpehi, chinnaggāni ceva tiṇāni khādiṃ, obhaggobhaggañca me sākhābhaṅgaṃ khādiṃsu, āvilāni ca pānīyāni apāyiṃ ogāhā ca me otiṇṇassa hatthiniyo kāyaṃ upanighaṃsantiyo agamaṃsu.</i> <b>“When I was previously surrounded by elephants, I was not at ease because of the other elephants.</b></a> <a data-uid="pli-tv-kd10:4.7.4"><i>Somhi etarahi eko adutiyo sukhaṃ phāsu viharāmi aññatreva hatthīhi hatthinīhi hatthikaḷabhehi hatthicchāpehī”ti.</i> <b>But now that I’m alone, without a companion, I’m happy and at ease because I’m apart from those elephants.”</b></a></p>
<p><a data-uid="pli-tv-kd10:4.7.5" data-ref="sc56, ms-pa32000"><i>Atha kho bhagavā attano ca pavivekaṃ viditvā tassa ca hatthināgassa cetasā cetoparivitakkamaññāya tāyaṃ velāyaṃ imaṃ udānaṃ udānesi—</i> <b>After considering his own seclusion and reading the thoughts of the elephant, the Master exclaimed this inspired utterance:</b></a></p>
<blockquote class="gatha">
<p><a data-uid="pli-tv-kd10:4.7.6" data-ref="sc57, ms-pa32001" data-var="Etaṃ → evaṃ (pts1, mr)"><i>“Etaṃ nāgassa nāgena,</i> <b>“The mind of this large elephant,</b></a><br>
<a data-uid="pli-tv-kd10:4.7.7"><i>īsādantassa hatthino;</i> <b>With tusks like chariot poles,</b></a><br>
<a data-uid="pli-tv-kd10:4.7.8"><i>Sameti cittaṃ cittena,</i> <b>Is united with the mind of the sage,</b></a><br>
<a data-uid="pli-tv-kd10:4.7.9"><i>yadeko ramatī vane”ti.</i> <b>Since they each delight in the forest solitude.”</b></a></p>
</blockquote>
</article>
<p><a data-uid="pli-tv-kd10:5.1.1" data-ref="sc58, pts-vp-pli1.354, pts-vp-en4.505, pts-cs-Kd.10.5.1, ms-pa32002"><i>Atha kho bhagavā pālileyyake yathābhirantaṃ viharitvā yena sāvatthi tena cārikaṃ pakkāmi.</i> <b>When the Master had stayed at Pālileyyaka for as long as he liked, he set out wandering toward Sāvatthī.</b></a> <a data-uid="pli-tv-kd10:5.1.2"><i>Anupubbena cārikaṃ caramāno yena sāvatthi tadavasari.</i> <b>When he eventually he arrived,</b></a> <a data-uid="pli-tv-kd10:5.1.3"><i>Tatra sudaṃ bhagavā sāvatthiyaṃ viharati jetavane anāthapiṇḍikassa ārāme.</i> <b>he stayed in the Jeta Grove, Anāthapiṇḍika’s Monastery.</b></a></p>
<hr>
<p><a data-uid="pli-tv-kd10:5.1.4"><i>Atha kho kosambakā upāsakā—</i> <b>Soon the lay followers in Kosambī considered,</b></a> <a data-uid="pli-tv-kd10:5.1.5"><i>“ime kho ayyā kosambakā bhikkhū bahuno amhākaṃ anatthassa kārakā.</i> <b>“These venerable monks at Kosambī have caused us much misfortune.</b></a> <a data-uid="pli-tv-kd10:5.1.6"><i>Imehi ubbāḷho bhagavā pakkanto.</i> <b>The Master himself left because he was troubled by them.</b></a> <a data-uid="pli-tv-kd10:5.1.7"><i>Handa mayaṃ ayye kosambake bhikkhū neva abhivādeyyāma, na paccuṭṭheyyāma, na añjalikammaṃ sāmīcikammaṃ kareyyāma, na sakkareyyāma, na garuṃ kareyyāma, na māneyyāma, na bhajeyyāma, na pūjeyyāma, upagatānampi piṇḍakaṃ na dajjeyyāma—</i> <b>Well then, let’s not bow down, rise up, put the palms of our hands together, or do acts of respect for them. And let’s not honor, respect, esteem, or associate with them, nor give them almsfood.</b></a> <a data-uid="pli-tv-kd10:5.1.8"><i>evaṃ ime amhehi asakkariyamānā agarukariyamānā amāniyamānā abhajiyamānā apūjiyamānā asakkārapakatā pakkamissanti vā vibbhamissanti vā bhagavantaṃ vā pasādessantī”ti.</i> <b>In this way they will either leave, disrobe, or reconcile with the Master.”</b></a> <a data-uid="pli-tv-kd10:5.1.9" data-ref="pts-vp-pli1.354"><i>Atha kho kosambakā upāsakā kosambake bhikkhū neva abhivādesuṃ, na paccuṭṭhesuṃ, na añjalikammaṃ sāmīcikammaṃ akaṃsu, na sakkariṃsu, na garuṃ kariṃsu, na mānesuṃ, na bhajesuṃ, na pūjesuṃ, upagatānampi piṇḍakaṃ na adaṃsu.</i> <b>And that is what they did.</b></a></p>
<p><a data-uid="pli-tv-kd10:5.1.10"><i>Atha kho kosambakā bhikkhū kosambakehi upāsakehi asakkariyamānā agarukariyamānā amāniyamānā abhajiyamānā apūjiyamānā asakkārapakatā evamāhaṃsu—</i> <b>Soon the monks at Kosambī said,</b></a> <a data-uid="pli-tv-kd10:5.1.11"><i>“handa mayaṃ, āvuso, sāvatthiṃ gantvā bhagavato santike imaṃ adhikaraṇaṃ vūpasameyyāmā”ti.</i> <b>“Well then, let’s go to Sāvatthī and settle this legal issue in the presence of the Master.”</b></a></p>
<h2><a data-uid="pli-tv-kd10:5.1.12"><i>6. Aṭṭhārasavatthukathā</i> <b>Discussion of the eighteen ways</b></a></h2>
<p><a data-uid="pli-tv-kd10:5.1.13" data-ref="sc59, ms-pa32003"><i>Atha kho kosambakā bhikkhū senāsanaṃ saṃsāmetvā pattacīvaramādāya yena sāvatthi tenupasaṅkamiṃsu.</i> <b>The monks at Kosambī put their dwellings in order, took their bowls and robes, and went to Sāvatthī.</b></a> <a data-uid="pli-tv-kd10:5.3.1" data-ref="pts-cs-Kd.10.5.3"><i>Assosi kho āyasmā sāriputto—</i> <b>When Venerable Sāriputta heard</b></a> <a data-uid="pli-tv-kd10:5.3.2"><i>“te kira kosambakā bhikkhū bhaṇḍanakārakā kalahakārakā vivādakārakā bhassakārakā saṃghe adhikaraṇakārakā sāvatthiṃ āgacchantī”ti.</i> <b>that they were coming,</b></a> <a data-uid="pli-tv-kd10:5.3.3"><i>Atha kho āyasmā sāriputto yena bhagavā tenupasaṅkami, upasaṅkamitvā bhagavantaṃ abhivādetvā ekamantaṃ nisīdi.</i> <b>he went to the Master, bowed, sat down,</b></a> <a data-uid="pli-tv-kd10:5.3.4"><i>Ekamantaṃ nisinno kho āyasmā sāriputto bhagavantaṃ etadavoca—</i> <b>and told him,</b></a> <a data-uid="pli-tv-kd10:5.3.5"><i>“te kira, bhante, kosambakā bhikkhū bhaṇḍanakārakā kalahakārakā vivādakārakā bhassakārakā saṃghe adhikaraṇakārakā sāvatthiṃ āgacchanti.</i> <b></b></a> <a data-uid="pli-tv-kd10:5.3.6"><i>Kathāhaṃ, bhante, tesu bhikkhūsu paṭipajjāmī”ti?</i> <b>adding, “Venerable Sir, how should I act toward these monks?”</b></a></p>
<p><a data-uid="pli-tv-kd10:5.3.7"><i>“Tena hi tvaṃ, sāriputta, yathā dhammo tathā tiṭṭhāhī”ti.</i> <b>“Take your stand according to the Teaching.”</b></a></p>
<p><a data-uid="pli-tv-kd10:5.3.8" data-ref="pts-vp-en4.506"><i>“Kathāhaṃ, bhante, jāneyyaṃ dhammaṃ vā adhammaṃ vā”ti?</i> <b>“And how do I know what accords and what does not accord with the Teaching?”</b></a></p>
<p><a data-uid="pli-tv-kd10:5.4.1" data-ref="sc60, pts-cs-Kd.10.5.4, ms-pa32004"><i>“Aṭṭhārasahi kho, sāriputta, vatthūhi adhammavādī jānitabbo.</i> <b>“There are eighteen ways of knowing that someone is not speaking according to the Teaching:</b></a></p>
<ol>
<li><a data-uid="pli-tv-kd10:5.4.2"><i>Idha, sāriputta, bhikkhu adhammaṃ dhammoti dīpeti,</i> <b>A monk proclaims what is not the Teaching as the Teaching,</b></a></li>
<li><a data-uid="pli-tv-kd10:5.4.3"><i>dhammaṃ adhammoti dīpeti;</i> <b>and what is the Teaching as not the Teaching.</b></a></li>
<li><a data-uid="pli-tv-kd10:5.4.4"><i>avinayaṃ vinayoti dīpeti,</i> <b>He proclaims what is not the Monastic Law as the Monastic Law,</b></a></li>
<li><a data-uid="pli-tv-kd10:5.4.5"><i>vinayaṃ avinayoti dīpeti;</i> <b>and what is the Monastic Law as not the Monastic Law.</b></a></li>
<li><a data-uid="pli-tv-kd10:5.4.6"><i>abhāsitaṃ alapitaṃ tathāgatena bhāsitaṃ lapitaṃ tathāgatenāti dīpeti,</i> <b>He proclaims what has not been spoken by the Buddha as spoken by the Buddha,</b></a></li>
<li><a data-uid="pli-tv-kd10:5.4.7"><i>bhāsitaṃ lapitaṃ tathāgatena abhāsitaṃ alapitaṃ tathāgatenāti dīpeti;</i> <b>and what has been spoken by the Buddha as not spoken by the Buddha.</b></a></li>
<li><a data-uid="pli-tv-kd10:5.4.8"><i>anāciṇṇaṃ tathāgatena āciṇṇaṃ tathāgatenāti dīpeti,</i> <b>He proclaims what was not practiced by the Buddha as practiced by the Buddha,</b></a></li>
<li><a data-uid="pli-tv-kd10:5.4.9"><i>āciṇṇaṃ tathāgatena anāciṇṇaṃ tathāgatenāti dīpeti;</i> <b>and what was practiced by the Buddha as not practiced by the Buddha.</b></a></li>
<li><a data-uid="pli-tv-kd10:5.4.10"><i>apaññattaṃ tathāgatena paññattaṃ tathāgatenāti dīpeti,</i> <b>He proclaims what was not laid down by the Buddha as laid down by the Buddha,</b></a></li>
<li><a data-uid="pli-tv-kd10:5.4.11"><i>paññattaṃ tathāgatena apaññattaṃ tathāgatenāti dīpeti;</i> <b>and what was laid down by the Buddha as not laid down by the Buddha.</b></a></li>
<li><a data-uid="pli-tv-kd10:5.4.12"><i>anāpattiṃ āpattīti dīpeti,</i> <b>He proclaims a non-offense as an offense,</b></a></li>
<li><a data-uid="pli-tv-kd10:5.4.13"><i>āpattiṃ anāpattīti dīpeti;</i> <b>and an offense as a non-offense.</b></a></li>
<li><a data-uid="pli-tv-kd10:5.4.14"><i>lahukaṃ āpattiṃ garukā āpattīti dīpeti,</i> <b>He proclaims a light offense as heavy,</b></a></li>
<li><a data-uid="pli-tv-kd10:5.4.15"><i>garukaṃ āpattiṃ lahukā āpattīti dīpeti;</i> <b>and a heavy offense as light.</b></a></li>
<li><a data-uid="pli-tv-kd10:5.4.16"><i>sāvasesaṃ āpattiṃ anavasesā āpattīti dīpeti,</i> <b>He proclaims a curable offense as incurable,</b></a></li>
<li><a data-uid="pli-tv-kd10:5.4.17"><i>anavasesaṃ āpattiṃ sāvasesā āpattīti dīpeti;</i> <b>and an incurable offense as curable.</b></a></li>
<li><a data-uid="pli-tv-kd10:5.4.18"><i>duṭṭhullaṃ āpattiṃ aduṭṭhullā āpattīti dīpeti,</i> <b>He proclaims a grave offense as non-grave,</b></a></li>
<li><a data-uid="pli-tv-kd10:5.4.19"><i>aduṭṭhullaṃ āpattiṃ duṭṭhullā āpattīti dīpeti—</i> <b>and a non-grave offense as grave.</b></a></li>
</ol>
<p><a data-uid="pli-tv-kd10:5.4.20"><i>imehi kho, sāriputta, aṭṭhārasahi vatthūhi adhammavādī jānitabbo.</i> <b></b></a></p>
<p><a data-uid="pli-tv-kd10:5.5.1" data-ref="sc61, pts-vp-pli1.355, pts-cs-Kd.10.5.5, ms-pa32005"><i>Aṭṭhārasahi ca kho, sāriputta, vatthūhi dhammavādī jānitabbo.</i> <b>And there are eighteen ways of knowing that someone is speaking according to the Teaching:</b></a></p>
<ol>
<li><a data-uid="pli-tv-kd10:5.5.2"><i>Idha, sāriputta, bhikkhu adhammaṃ adhammoti dīpeti,</i> <b>A monk proclaims what is not the Teaching as not the Teaching,</b></a></li>
<li><a data-uid="pli-tv-kd10:5.5.3"><i>dhammaṃ dhammoti dīpeti;</i> <b>and what is the Teaching as the Teaching.</b></a></li>
<li><a data-uid="pli-tv-kd10:5.5.4"><i>avinayaṃ avinayoti dīpeti,</i> <b>He proclaims what is not the Monastic Law as not the Monastic Law,</b></a></li>
<li><a data-uid="pli-tv-kd10:5.5.5"><i>vinayaṃ vinayoti dīpeti;</i> <b>and what is the Monastic Law as the Monastic Law.</b></a></li>
<li><a data-uid="pli-tv-kd10:5.5.6" data-ref="pts-vp-pli1.355"><i>abhāsitaṃ alapitaṃ tathāgatena abhāsitaṃ alapitaṃ tathāgatenāti dīpeti,</i> <b>He proclaims what has not been spoken by the Buddha as not spoken by the Buddha,</b></a></li>
<li><a data-uid="pli-tv-kd10:5.5.7" data-ref="pts-vp-pli1.355"><i>bhāsitaṃ lapitaṃ tathāgatena bhāsitaṃ lapitaṃ tathāgatenāti dīpeti;</i> <b>and what has been spoken by the Buddha as spoken by the Buddha.</b></a></li>
<li><a data-uid="pli-tv-kd10:5.5.8"><i>anāciṇṇaṃ tathāgatena anāciṇṇaṃ tathāgatenāti dīpeti,</i> <b>He proclaims what was not practiced by the Buddha as not practiced by the Buddha,</b></a></li>
<li><a data-uid="pli-tv-kd10:5.5.9"><i>āciṇṇaṃ tathāgatena āciṇṇaṃ tathāgatenāti dīpeti;</i> <b>and what was practiced by the Buddha as practiced by the Buddha.</b></a></li>
<li><a data-uid="pli-tv-kd10:5.5.10" data-ref="pts-vp-en4.507"><i>apaññattaṃ tathāgatena apaññattaṃ tathāgatenāti dīpeti,</i> <b>He proclaims what was not laid down by the Buddha as not laid down by the Buddha,</b></a></li>
<li><a data-uid="pli-tv-kd10:5.5.11" data-ref="pts-vp-en4.507"><i>paññattaṃ tathāgatena paññattaṃ tathāgatenāti dīpeti;</i> <b>and what was laid down by the Buddha as laid down by the Buddha.</b></a></li>
<li><a data-uid="pli-tv-kd10:5.5.12"><i>anāpattiṃ anāpattīti dīpeti,</i> <b>He proclaims a non-offense as a non-offense,</b></a></li>
<li><a data-uid="pli-tv-kd10:5.5.13"><i>āpattiṃ āpattīti dīpeti;</i> <b>and an offense as an offense.</b></a></li>
<li><a data-uid="pli-tv-kd10:5.5.14"><i>lahukaṃ āpattiṃ lahukā āpattīti dīpeti,</i> <b>He proclaims a light offense as light,</b></a></li>
<li><a data-uid="pli-tv-kd10:5.5.15"><i>garukaṃ āpattiṃ garukā āpattīti dīpeti;</i> <b>and a heavy offense as heavy.</b></a></li>
<li><a data-uid="pli-tv-kd10:5.5.16"><i>sāvasesaṃ āpattiṃ sāvasesā āpattīti dīpeti,</i> <b>He proclaims a curable offense as curable,</b></a></li>
<li><a data-uid="pli-tv-kd10:5.5.17"><i>anavasesaṃ āpattiṃ anavasesā āpattīti dīpeti;</i> <b>and an incurable offense as incurable.</b></a></li>
<li><a data-uid="pli-tv-kd10:5.5.18"><i>duṭṭhullaṃ āpattiṃ duṭṭhullā āpattīti dīpeti,</i> <b>He proclaims a grave offense as grave,</b></a></li>
<li><a data-uid="pli-tv-kd10:5.5.19"><i>aduṭṭhullaṃ āpattiṃ aduṭṭhullā āpattīti dīpeti—</i> <b>and a non-grave offense as non-grave.”</b></a></li>
</ol>
<p><a data-uid="pli-tv-kd10:5.5.20"><i>imehi kho, sāriputta, aṭṭhārasahi vatthūhi dhammavādī jānitabbo”ti.</i> <b></b></a></p>
<hr>
<p><a data-uid="pli-tv-kd10:5.6.1" data-ref="sc62, pts-cs-Kd.10.5.6, ms-pa32006"><i>Assosi kho āyasmā mahāmoggallāno … pe …</i> <b>When Venerable Mahāmoggallāna heard …</b></a> <a data-uid="pli-tv-kd10:5.6.2"><i>assosi kho āyasmā mahākassapo …</i> <b>When Venerable Mahākassapa heard …</b></a> <a data-uid="pli-tv-kd10:5.6.3"><i>assosi kho āyasmā mahākaccāno …</i> <b>When Venerable Mahākaccāna heard …</b></a> <a data-uid="pli-tv-kd10:5.6.4"><i>assosi kho āyasmā mahākoṭṭhiko …</i> <b>When Venerable Mahākoṭṭhika heard …</b></a> <a data-uid="pli-tv-kd10:5.6.5"><i>assosi kho āyasmā mahākappino …</i> <b>When Venerable Mahākappina heard …</b></a> <a data-uid="pli-tv-kd10:5.6.6"><i>assosi kho āyasmā mahācundo …</i> <b>When Venerable Mahācunda heard …</b></a> <a data-uid="pli-tv-kd10:5.6.7"><i>assosi kho āyasmā anuruddho …</i> <b>When Venerable Anuruddha heard …</b></a> <a data-uid="pli-tv-kd10:5.6.8"><i>assosi kho āyasmā revato …</i> <b>When Venerable Revata heard …</b></a> <a data-uid="pli-tv-kd10:5.6.9"><i>assosi kho āyasmā upāli …</i> <b>When Venerable Upāli heard …</b></a> <a data-uid="pli-tv-kd10:5.6.10"><i>assosi kho āyasmā ānando …</i> <b>When Venerable Ānanda heard …</b></a> <a data-uid="pli-tv-kd10:5.6.11"><i>assosi kho āyasmā rāhulo—</i> <b>When Venerable Rāhula heard</b></a> <a data-uid="pli-tv-kd10:5.6.12"><i>“te kira kosambakā bhikkhū bhaṇḍanakārakā kalahakārakā vivādakārakā bhassakārakā saṃghe adhikaraṇakārakā sāvatthiṃ āgacchantī”ti.</i> <b>that they were coming,</b></a> <a data-uid="pli-tv-kd10:5.6.13"><i>Atha kho āyasmā rāhulo yena bhagavā tenupasaṅkami, upasaṅkamitvā bhagavantaṃ abhivādetvā ekamantaṃ nisīdi.</i> <b>he too went to the Master, bowed, sat down,</b></a> <a data-uid="pli-tv-kd10:5.6.14"><i>Ekamantaṃ nisinno kho āyasmā rāhulo bhagavantaṃ etadavoca—</i> <b>and told him,</b></a> <a data-uid="pli-tv-kd10:5.6.15"><i>“te kira, bhante, kosambakā bhikkhū bhaṇḍanakārakā kalahakārakā vivādakārakā bhassakārakā saṃghe adhikaraṇakārakā sāvatthiṃ āgacchanti.</i> <b></b></a> <a data-uid="pli-tv-kd10:5.6.16"><i>Kathāhaṃ, bhante, tesu bhikkhūsu paṭipajjāmī”ti?</i> <b>adding, “Venerable Sir, how should I act toward these monks?”</b></a></p>
<p><a data-uid="pli-tv-kd10:5.6.17"><i>“Tena hi tvaṃ, rāhula, yathā dhammo tathā tiṭṭhāhī”ti.</i> <b>“Take your stand according to the Teaching.”</b></a></p>
<p><a data-uid="pli-tv-kd10:5.6.18"><i>“Kathāhaṃ, bhante, jāneyyaṃ dhammaṃ vā adhammaṃ vā”ti?</i> <b>“And how do I know what accords and what does not accord with the Teaching?”</b></a></p>
<p><a data-uid="pli-tv-kd10:5.6.19" data-ref="sc63, ms-pa32007"><i>“Aṭṭhārasahi kho, rāhula, vatthūhi adhammavādī jānitabbo.</i> <b>The Master told him, too, about the eighteen way of knowing that someone is not speaking according to the Teaching</b></a> <a data-uid="pli-tv-kd10:5.6.20"><i>Idha, rāhula, bhikkhu adhammaṃ dhammoti dīpeti, dhammaṃ adhammoti dīpeti;</i> <b></b></a> <a data-uid="pli-tv-kd10:5.6.21"><i>avinayaṃ vinayoti dīpeti, vinayaṃ avinayoti dīpeti;</i> <b></b></a> <a data-uid="pli-tv-kd10:5.6.22"><i>abhāsitaṃ alapitaṃ tathāgatena bhāsitaṃ lapitaṃ tathāgatenāti dīpeti, bhāsitaṃ lapitaṃ tathāgatena abhāsitaṃ alapitaṃ tathāgatenāti dīpeti;</i> <b></b></a> <a data-uid="pli-tv-kd10:5.6.23"><i>anāciṇṇaṃ tathāgatena āciṇṇaṃ tathāgatenāti dīpeti, āciṇṇaṃ tathāgatena anāciṇṇaṃ tathāgatenāti dīpeti;</i> <b></b></a> <a data-uid="pli-tv-kd10:5.6.24"><i>apaññattaṃ tathāgatena paññattaṃ tathāgatenāti dīpeti, paññattaṃ tathāgatena apaññattaṃ tathāgatenāti dīpeti;</i> <b></b></a> <a data-uid="pli-tv-kd10:5.6.25"><i>anāpattiṃ āpattīti dīpeti, āpattiṃ anāpattīti dīpeti;</i> <b></b></a> <a data-uid="pli-tv-kd10:5.6.26"><i>lahukaṃ āpattiṃ garukā āpattīti dīpeti, garukaṃ āpattiṃ lahukā āpattīti dīpeti;</i> <b></b></a> <a data-uid="pli-tv-kd10:5.6.27"><i>sāvasesaṃ āpattiṃ anavasesā āpattīti dīpeti, anavasesaṃ āpattiṃ sāvasesā āpattīti dīpeti;</i> <b></b></a> <a data-uid="pli-tv-kd10:5.6.28"><i>duṭṭhullaṃ āpattiṃ aduṭṭhullā āpattīti dīpeti, aduṭṭhullaṃ āpattiṃ duṭṭhullā āpattīti dīpeti—</i> <b></b></a> <a data-uid="pli-tv-kd10:5.6.29"><i>imehi kho, rāhula, aṭṭhārasahi vatthūhi adhammavādī jānitabbo.</i> <b></b></a></p>
<p><a data-uid="pli-tv-kd10:5.6.30" data-ref="sc64, ms-pa32008"><i>Aṭṭhārasahi ca kho, rāhula, vatthūhi dhammavādī jānitabbo.</i> <b>and the eighteen ways of knowing that someone is speaking according to the Teaching.</b></a></p>
<p><a data-uid="pli-tv-kd10:5.6.31"><i>Idha, rāhula, bhikkhu adhammaṃ adhammoti dīpeti, dhammaṃ dhammoti dīpeti;</i> <b></b></a> <a data-uid="pli-tv-kd10:5.6.32"><i>avinayaṃ avinayoti dīpeti, vinayaṃ vinayoti dīpeti;</i> <b></b></a> <a data-uid="pli-tv-kd10:5.6.33"><i>abhāsitaṃ alapitaṃ tathāgatena abhāsitaṃ alapitaṃ tathāgatenāti dīpeti, bhāsitaṃ lapitaṃ tathāgatena bhāsitaṃ lapitaṃ tathāgatenāti dīpeti;</i> <b></b></a> <a data-uid="pli-tv-kd10:5.6.34"><i>anāciṇṇaṃ tathāgatena anāciṇṇaṃ tathāgatenāti dīpeti, āciṇṇaṃ tathāgatena āciṇṇaṃ tathāgatenāti dīpeti;</i> <b></b></a> <a data-uid="pli-tv-kd10:5.6.35"><i>apaññattaṃ tathāgatena apaññattaṃ tathāgatenāti dīpeti, paññattaṃ tathāgatena paññattaṃ tathāgatenāti dīpeti;</i> <b></b></a> <a data-uid="pli-tv-kd10:5.6.36"><i>anāpattiṃ anāpattīti dīpeti, āpattiṃ āpattīti dīpeti;</i> <b></b></a> <a data-uid="pli-tv-kd10:5.6.37"><i>lahukaṃ āpattiṃ lahukā āpattīti dīpeti, garukaṃ āpattiṃ garukā āpattīti dīpeti;</i> <b></b></a> <a data-uid="pli-tv-kd10:5.6.38"><i>sāvasesaṃ āpattiṃ sāvasesā āpattīti dīpeti, anavasesaṃ āpattiṃ anavasesā āpattīti dīpeti;</i> <b></b></a> <a data-uid="pli-tv-kd10:5.6.39"><i>duṭṭhullaṃ āpattiṃ duṭṭhullā āpattīti dīpeti, aduṭṭhullaṃ āpattiṃ aduṭṭhullā āpattīti dīpeti—</i> <b></b></a> <a data-uid="pli-tv-kd10:5.6.40"><i>imehi kho, rāhula, aṭṭhārasahi vatthūhi dhammavādī jānitabbo”ti.</i> <b></b></a></p>
<hr>
<p><a data-uid="pli-tv-kd10:5.7.1" data-ref="sc65, pts-cs-Kd.10.5.7, ms-pa32009" data-var="mahāpajāpati → mahāpajāpatī (bj, s1-3, pts1)"><i>Assosi kho mahāpajāpati gotamī—</i> <b>When Mahāpajāpati Gotamī heard</b></a> <a data-uid="pli-tv-kd10:5.7.2"><i>“te kira kosambakā bhikkhū bhaṇḍanakārakā kalahakārakā vivādakārakā bhassakārakā saṃghe adhikaraṇakārakā sāvatthiṃ āgacchantī”ti.</i> <b>that they were coming,</b></a> <a data-uid="pli-tv-kd10:5.7.3"><i>Atha kho mahāpajāpati gotamī yena bhagavā tenupasaṅkami, upasaṅkamitvā bhagavantaṃ abhivādetvā ekamantaṃ aṭṭhāsi.</i> <b>she too went to the Master, bowed,</b></a> <a data-uid="pli-tv-kd10:5.7.4"><i>Ekamantaṃ ṭhitā kho mahāpajāpati gotamī bhagavantaṃ etadavoca—</i> <b>and told him,</b></a> <a data-uid="pli-tv-kd10:5.7.5"><i>“te kira, bhante, kosambakā bhikkhū bhaṇḍanakārakā kalahakārakā vivādakārakā bhassakārakā saṃghe adhikaraṇakārakā sāvatthiṃ āgacchanti.</i> <b></b></a> <a data-uid="pli-tv-kd10:5.7.6"><i>Kathāhaṃ, bhante, tesu bhikkhūsu paṭipajjāmī”ti?</i> <b>adding, “Venerable Sir, how should I act toward these monks?”</b></a></p>
<p><a data-uid="pli-tv-kd10:5.7.7"><i>“Tena hi tvaṃ, gotami, ubhayattha dhammaṃ suṇa.</i> <b>“Well, Gotamī, listen to the teaching from both sides,</b></a> <a data-uid="pli-tv-kd10:5.7.8"><i>Ubhayattha dhammaṃ sutvā ye tattha bhikkhū dhammavādino tesaṃ diṭṭhiñca khantiñca ruciñca ādāyañca rocehi.</i> <b>and then approve of the views, beliefs, and preferences of those who speak according to the Teaching.</b></a> <a data-uid="pli-tv-kd10:5.7.9" data-ref="pts-vp-en4.508"><i>Yañca kiñci bhikkhunisaṃghena bhikkhusaṃghato paccāsīsitabbaṃ sabbaṃ taṃ dhammavāditova paccāsīsitabban”ti.</i> <b>And whatever support the Order of nuns expects from the Order of monks, they should get all of it from those who speak according to the Teaching.”</b></a></p>
<hr>
<p><a data-uid="pli-tv-kd10:5.8.1" data-ref="sc66, pts-cs-Kd.10.5.8, ms-pa32010"><i>Assosi kho anāthapiṇḍiko gahapati—</i> <b>When Anāthapiṇḍiko heard</b></a> <a data-uid="pli-tv-kd10:5.8.2"><i>“te kira kosambakā bhikkhū bhaṇḍanakārakā kalahakārakā vivādakārakā bhassakārakā saṃghe adhikaraṇakārakā sāvatthiṃ āgacchantī”ti.</i> <b>that they were coming,</b></a> <a data-uid="pli-tv-kd10:5.8.3"><i>Atha kho anāthapiṇḍiko gahapati yena bhagavā tenupasaṅkami, upasaṅkamitvā bhagavantaṃ abhivādetvā ekamantaṃ nisīdi.</i> <b>he too went to the Master, bowed, sat down,</b></a> <a data-uid="pli-tv-kd10:5.8.4"><i>Ekamantaṃ nisinno kho anāthapiṇḍiko gahapati bhagavantaṃ etadavoca—</i> <b>and told him,</b></a> <a data-uid="pli-tv-kd10:5.8.5"><i>“te kira, bhante, kosambakā bhikkhū bhaṇḍanakārakā kalahakārakā vivādakārakā bhassakārakā saṃghe adhikaraṇakārakā sāvatthiṃ āgacchanti.</i> <b></b></a> <a data-uid="pli-tv-kd10:5.8.6"><i>Kathāhaṃ, bhante, tesu bhikkhūsu paṭipajjāmī”ti?</i> <b>adding, “Venerable Sir, how should I act toward these monks?”</b></a></p>
<p><a data-uid="pli-tv-kd10:5.8.7"><i>“Tena hi tvaṃ, gahapati, ubhayattha dānaṃ dehi.</i> <b>“Well, householder, make offerings to both sides</b></a> <a data-uid="pli-tv-kd10:5.8.8"><i>Ubhayattha dānaṃ datvā ubhayattha dhammaṃ suṇa.</i> <b>and listen to their teachings.</b></a> <a data-uid="pli-tv-kd10:5.8.9"><i>Ubhayattha dhammaṃ sutvā ye tattha bhikkhū dhammavādino tesaṃ diṭṭhiñca khantiñca ruciñca ādāyañca rocehī”ti.</i> <b>Then approve of the views, beliefs, and preferences of those who speak according to the Teaching.”</b></a></p>
<hr>
<p><a data-uid="pli-tv-kd10:5.9.1" data-ref="sc67, pts-vp-pli1.356, pts-cs-Kd.10.5.9, ms-pa32011"><i>Assosi kho visākhā migāramātā—</i> <b>When Visākhā Migāramātā heard</b></a> <a data-uid="pli-tv-kd10:5.9.2" data-ref="pts-vp-pli1.356"><i>“te kira kosambakā bhikkhū bhaṇḍanakārakā kalahakārakā vivādakārakā bhassakārakā saṃghe adhikaraṇakārakā sāvatthiṃ āgacchantī”ti.</i> <b>that they were coming,</b></a> <a data-uid="pli-tv-kd10:5.9.3"><i>Atha kho visākhā migāramātā yena bhagavā tenupasaṅkami, upasaṅkamitvā bhagavantaṃ abhivādetvā ekamantaṃ nisīdi.</i> <b>she too went to the Master, bowed, sat down,</b></a> <a data-uid="pli-tv-kd10:5.9.4"><i>Ekamantaṃ nisinnā kho visākhā migāramātā bhagavantaṃ etadavoca—</i> <b>and told him,</b></a> <a data-uid="pli-tv-kd10:5.9.5"><i>“te kira, bhante, kosambakā bhikkhū bhaṇḍanakārakā kalahakārakā vivādakārakā bhassakārakā saṃghe adhikaraṇakārakā sāvatthiṃ āgacchanti.</i> <b></b></a> <a data-uid="pli-tv-kd10:5.9.6"><i>Kathāhaṃ, bhante, tesu bhikkhūsu paṭipajjāmī”ti?</i> <b>adding, “Venerable Sir, how should I act toward these monks?”</b></a></p>
<p><a data-uid="pli-tv-kd10:5.9.7"><i>“Tena hi tvaṃ, visākhe, ubhayattha dānaṃ dehi.</i> <b>“Well, Visākhā, make offerings to both sides</b></a> <a data-uid="pli-tv-kd10:5.9.8"><i>Ubhayattha dānaṃ datvā ubhayattha dhammaṃ suṇa.</i> <b>and listen to their teachings.</b></a> <a data-uid="pli-tv-kd10:5.9.9"><i>Ubhayattha dhammaṃ sutvā ye tattha bhikkhū dhammavādino tesaṃ diṭṭhiñca khantiñca ruciñca ādāyañca rocehī”ti.</i> <b>Then approve of the views, beliefs, and preferences of those who speak according to the Teaching.”</b></a></p>
<hr>
<p><a data-uid="pli-tv-kd10:5.10.1" data-ref="sc68, pts-cs-Kd.10.5.10, ms-pa32012"><i>Atha kho kosambakā bhikkhū anupubbena yena sāvatthi tadavasaruṃ.</i> <b>Eventually those monks from Kosambī arrived at Sāvatthī.</b></a> <a data-uid="pli-tv-kd10:5.10.2"><i>Atha kho āyasmā sāriputto yena bhagavā tenupasaṅkami, upasaṅkamitvā bhagavantaṃ abhivādetvā ekamantaṃ nisīdi.</i> <b>Venerable Sāriputta went to the Master, bowed, sat down,</b></a> <a data-uid="pli-tv-kd10:5.10.3"><i>Ekamantaṃ nisinno kho āyasmā sāriputto bhagavantaṃ etadavoca—</i> <b>and told him,</b></a> <a data-uid="pli-tv-kd10:5.10.4"><i>“te kira, bhante, kosambakā bhikkhū bhaṇḍanakārakā kalahakārakā vivādakārakā bhassakārakā saṃghe adhikaraṇakārakā sāvatthiṃ anuppattā.</i> <b></b></a> <a data-uid="pli-tv-kd10:5.10.5" data-var="senāsane → senāsanaṃ (s1-3); senāsanesu (mr)"><i>Kathaṃ nu kho, bhante, tesu bhikkhūsu senāsane paṭipajjitabban”ti?</i> <b>adding, “How should we prepare dwellings for these monks?”</b></a></p>
<p><a data-uid="pli-tv-kd10:5.10.6"><i>“Tena hi, sāriputta, vivittaṃ senāsanaṃ dātabban”ti.</i> <b>“Give them dwellings in a separate place.”</b></a></p>
<p><a data-uid="pli-tv-kd10:5.10.7" data-ref="pts-vp-en4.509"><i>“Sace pana, bhante, vivittaṃ na hoti, kathaṃ paṭipajjitabban”ti?</i> <b>“But what should we do if there are no dwellings in a separate place?”</b></a></p>
<p><a data-uid="pli-tv-kd10:5.10.8"><i>“Tena hi, sāriputta, vivittaṃ katvāpi dātabbaṃ,</i> <b>“Separate the dwellings and then give them out.</b></a></p>
<p class="rule"><a data-uid="pli-tv-kd10:5.10.9"><i>na tvevāhaṃ, sāriputta, kenaci pariyāyena vuḍḍhatarassa bhikkhuno senāsanaṃ paṭibāhitabbanti vadāmi.</i> <b>Under no circumstances, Sāriputta, should a dwelling be reserved for a more senior monk.</b></a> <a data-uid="pli-tv-kd10:5.10.10"><i>Yo paṭibāheyya, āpatti dukkaṭassā”ti.</i> <b>If you do, you commit an offense of wrong conduct.”</b></a></p>
<p><a data-uid="pli-tv-kd10:5.10.11" data-ref="sc69, ms-pa32013"><i>“Āmise pana, bhante, kathaṃ paṭipajjitabban”ti?</i> <b>“And what should we do in regard to food and material requisites?”</b></a></p>
<p><a data-uid="pli-tv-kd10:5.10.12"><i>“Āmisaṃ kho, sāriputta, sabbesaṃ samakaṃ bhājetabban”ti.</i> <b>“Food and material requisites should be shared out equally to everyone.”</b></a></p>
<h2><a data-uid="pli-tv-kd10:5.10.13"><i>7. Osāraṇānujānana</i> <b>The instruction to re-admit</b></a></h2>
<p><a data-uid="pli-tv-kd10:5.11.1" data-ref="sc70, pts-vp-pli1.357, pts-cs-Kd.10.5.11, ms-pa32014"><i>Atha kho tassa ukkhittakassa bhikkhuno dhammañca vinayañca paccavekkhantassa etadahosi—</i> <b>Then that ejected monk reflected on the Teaching and the Monastic Law, and he concluded,</b></a> <a data-uid="pli-tv-kd10:5.11.2"><i>“āpatti esā, nesā anāpatti.</i> <b>“This is an offense</b></a> <a data-uid="pli-tv-kd10:5.11.3"><i>Āpannomhi, namhi anāpanno.</i> <b>and I have committed it.</b></a> <a data-uid="pli-tv-kd10:5.11.4"><i>Ukkhittomhi, namhi anukkhitto.</i> <b>I have been ejected,</b></a> <a data-uid="pli-tv-kd10:5.11.5"><i>Dhammikenamhi kammena ukkhitto akuppena ṭhānārahenā”ti.</i> <b>since the legal procedure was legitimate, irreversible, and fit to stand.”</b></a> <a data-uid="pli-tv-kd10:5.11.6"><i>Atha kho so ukkhittako bhikkhu yena ukkhittānuvattakā bhikkhū tenupasaṅkami, upasaṅkamitvā ukkhittānuvattake bhikkhū etadavoca—</i> <b>He went to those who were siding with him and told them</b></a> <a data-uid="pli-tv-kd10:5.11.7"><i>“āpatti esā, āvuso;</i> <b>what he had been thinking,</b></a> <a data-uid="pli-tv-kd10:5.11.8"><i>nesā anāpatti.</i> <b></b></a> <a data-uid="pli-tv-kd10:5.11.9"><i>Āpannomhi, namhi anāpanno.</i> <b></b></a> <a data-uid="pli-tv-kd10:5.11.10"><i>Ukkhittomhi, namhi anukkhitto.</i> <b></b></a> <a data-uid="pli-tv-kd10:5.11.11"><i>Dhammikenamhi kammena ukkhitto akuppena ṭhānārahena.</i> <b></b></a> <a data-uid="pli-tv-kd10:5.11.12"><i>Etha maṃ āyasmanto osārethā”ti.</i> <b>adding, “Venerables, please re-admit me.”</b></a></p>
<p><a data-uid="pli-tv-kd10:5.12.1" data-ref="pts-cs-Kd.10.5.12"><i>Atha kho te ukkhittānuvattakā bhikkhū taṃ ukkhittakaṃ bhikkhuṃ ādāya yena bhagavā tenupasaṅkamiṃsu, upasaṅkamitvā bhagavantaṃ abhivādetvā ekamantaṃ nisīdiṃsu.</i> <b>They then took that monk to the Master, bowed, sat down,</b></a> <a data-uid="pli-tv-kd10:5.12.2"><i>Ekamantaṃ nisinnā kho te bhikkhū bhagavantaṃ etadavocuṃ—</i> <b>and told him</b></a> <a data-uid="pli-tv-kd10:5.12.3"><i>“ayaṃ, bhante, ukkhittako bhikkhu evamāha—</i> <b>what had happened,</b></a> <a data-uid="pli-tv-kd10:5.12.4"><i>‘āpatti esā, āvuso;</i> <b></b></a> <a data-uid="pli-tv-kd10:5.12.5"><i>nesā anāpatti.</i> <b></b></a> <a data-uid="pli-tv-kd10:5.12.6"><i>Āpannomhi, namhi anāpanno.</i> <b></b></a> <a data-uid="pli-tv-kd10:5.12.7"><i>Ukkhittomhi, namhi anukkhitto.</i> <b></b></a> <a data-uid="pli-tv-kd10:5.12.8"><i>Dhammikenamhi kammena ukkhitto akuppena ṭhānārahena.</i> <b></b></a> <a data-uid="pli-tv-kd10:5.12.9"><i>Etha maṃ āyasmanto osārethā’ti.</i> <b></b></a> <a data-uid="pli-tv-kd10:5.12.10"><i>Kathaṃ nu kho, bhante, paṭipajjitabban”ti?</i> <b>adding, “Venerable Sir, what should we do now?”</b></a></p>
<p><a data-uid="pli-tv-kd10:5.12.11"><i>“Āpatti esā, bhikkhave;</i> <b>“This is an offense, monks,</b></a> <a data-uid="pli-tv-kd10:5.12.12"><i>nesā anāpatti.</i> <b></b></a> <a data-uid="pli-tv-kd10:5.12.13"><i>Āpanno eso bhikkhu, neso bhikkhu anāpanno.</i> <b>and this monk has committed it.</b></a> <a data-uid="pli-tv-kd10:5.12.14"><i>Ukkhitto eso bhikkhu, neso bhikkhu anukkhitto.</i> <b>He has been ejected,</b></a> <a data-uid="pli-tv-kd10:5.12.15" data-ref="pts-vp-pli1.357"><i>Dhammikena kammena ukkhitto akuppena ṭhānārahena.</i> <b>since the legal procedure was legitimate, irreversible, and fit to stand.</b></a> <a data-uid="pli-tv-kd10:5.12.16"><i>Yato ca kho so, bhikkhave, bhikkhu āpanno ca ukkhitto ca passati ca, tena hi, bhikkhave, taṃ bhikkhuṃ osārethā”ti.</i> <b>But since he recognizes this, he should be re-admitted.”</b></a></p>
<h2><a data-uid="pli-tv-kd10:5.12.17"><i>8. Saṃghasāmaggīkathā</i> <b>Discussion of unity in the Order</b></a></h2>
<p><a data-uid="pli-tv-kd10:5.13.1" data-ref="sc71, ms-pa32015, pts-vp-en4.510, pts-cs-Kd.10.5.13"><i>Atha kho te ukkhittānuvattakā bhikkhū taṃ ukkhittakaṃ bhikkhuṃ osāretvā yena ukkhepakā bhikkhū tenupasaṅkamiṃsu, upasaṅkamitvā ukkhepake bhikkhū etadavocuṃ—</i> <b>Soon afterwards the monks who were siding with the ejected monk re-admitted him. They then approached the monks who had ejected him and said,</b></a> <a data-uid="pli-tv-kd10:5.13.2" data-var="passi → passī (itipi)" data-note="_Yasmiṃ, āvuso, vatthusmiṃ ahosi saṃghassa bhaṇḍanaṃ kalaho viggaho vivādo saṃghabhedo saṃgharāji saṃghavavatthānaṃ saṃghanānākaraṇaṃ, so eso bhikkhu āpanno ca ukkhitto ca passi ca osārito ca_. A literal translation of this might read, “In regard to which reason there was quarrel, argument, conflict, dispute, schism, fracture, division, and separation in the Order, this monk has committed, and has been ejected, and he has seen, and he has been reinstated.” I understand this to mean that the basis for the conflict has been dealt with."><i>“yasmiṃ, āvuso, vatthusmiṃ ahosi saṃghassa bhaṇḍanaṃ kalaho viggaho vivādo saṃghabhedo saṃgharāji saṃghavavatthānaṃ saṃghanānākaraṇaṃ, so eso bhikkhu āpanno ca ukkhitto ca passi ca osārito ca.</i> <b>“Because this monk has recognized that he had committed offense, and because he has been ejected and now re-admitted, the reason for the arguments and disputes in the Order, for the schism, fracture, and separation in the Order, has been removed.</b></a> <a data-uid="pli-tv-kd10:5.13.3"><i>Handa mayaṃ, āvuso, tassa vatthussa vūpasamāya saṃghasāmaggiṃ karomā”ti.</i> <b>To settle this matter, let’s create unity in the Order.”</b></a></p>
<p><a data-uid="pli-tv-kd10:5.13.4" data-ref="sc72, ms-pa32016"><i>Atha kho te ukkhepakā bhikkhū yena bhagavā tenupasaṅkamiṃsu, upasaṅkamitvā bhagavantaṃ abhivādetvā ekamantaṃ nisīdiṃsu.</i> <b>The monks who had done the ejecting went to the Master, bowed, sat down,</b></a> <a data-uid="pli-tv-kd10:5.13.5"><i>Ekamantaṃ nisinnā kho te bhikkhū bhagavantaṃ etadavocuṃ—</i> <b>and told him</b></a> <a data-uid="pli-tv-kd10:5.13.6"><i>“te, bhante, ukkhittānuvattakā bhikkhū evamāhaṃsu—</i> <b>what had happened,</b></a> <a data-uid="pli-tv-kd10:5.13.7"><i>‘yasmiṃ, āvuso, vatthusmiṃ ahosi saṃghassa bhaṇḍanaṃ kalaho viggaho vivādo saṃghabhedo saṃgharāji saṃghavavatthānaṃ saṃghanānākaraṇaṃ, so eso bhikkhu āpanno ca ukkhitto ca passi ca osārito ca.</i> <b></b></a> <a data-uid="pli-tv-kd10:5.13.8"><i>Handa mayaṃ, āvuso, tassa vatthussa vūpasamāya saṃghasāmaggiṃ karomā’ti.</i> <b></b></a> <a data-uid="pli-tv-kd10:5.13.9"><i>Kathaṃ nu kho, bhante, paṭipajjitabban”ti?</i> <b>adding, “How should we proceed with this?”</b></a></p>
<p><a data-uid="pli-tv-kd10:5.14.1" data-ref="pts-cs-Kd.10.5.14"><i>“Yato ca kho so, bhikkhave, bhikkhu āpanno ca ukkhitto ca passi ca osārito ca, tena hi, bhikkhave, saṃgho tassa vatthussa vūpasamāya saṃghasāmaggiṃ karotu.</i> <b>“Since this is the case, you should create unity in the Order so as to settle this matter.</b></a> <a data-uid="pli-tv-kd10:5.14.2"><i>Evañca pana, bhikkhave, kātabbā.</i> <b>And it should be done in this way.</b></a> <a data-uid="pli-tv-kd10:5.14.3"><i>Sabbeheva ekajjhaṃ sannipatitabbaṃ gilānehi ca agilānehi ca.</i> <b>Everyone should assemble together, including those who are sick.</b></a> <a data-uid="pli-tv-kd10:5.14.4"><i>Na kehici chando dātabbo.</i> <b>No-one should give their consent.</b></a> <a data-uid="pli-tv-kd10:5.14.5"><i>Sannipatitvā byattena bhikkhunā paṭibalena saṃgho ñāpetabbo—</i> <b>A competent and capable monk should then inform the Order:</b></a></p>
<article class="kamma">
<p><a data-uid="pli-tv-kd10:5.14.6" data-ref="sc73, ms-pa32017"><i>‘Suṇātu me, bhante, saṃgho.</i> <b>‘Please, Venerables, I ask the Order to listen.</b></a> <a data-uid="pli-tv-kd10:5.14.7"><i>Yasmiṃ vatthusmiṃ ahosi saṃghassa bhaṇḍanaṃ kalaho viggaho vivādo saṃghabhedo saṃgharāji saṃghavavatthānaṃ saṃghanānākaraṇaṃ, so eso bhikkhu āpanno ca ukkhitto ca passi ca osārito ca.</i> <b>Because this monk has recognized that he had committed an offense, and because he has been ejected and now re-admitted, the reason for the arguments and disputes in the Order, for the schism, fracture, and separation in the Order, has been removed.</b></a> <a data-uid="pli-tv-kd10:5.14.8"><i>Yadi saṃghassa pattakallaṃ, saṃgho tassa vatthussa vūpasamāya saṃghasāmaggiṃ kareyya.</i> <b>If it seems appropriate to the Order, let’s create unity in the Order so as to settle this matter.</b></a> <a data-uid="pli-tv-kd10:5.14.9"><i>Esā ñatti.</i> <b>This is the motion.</b></a></p>
<p><a data-uid="pli-tv-kd10:5.14.10" data-ref="sc74, ms-pa32018"><i>Suṇātu me, bhante, saṃgho.</i> <b>Please, Venerables, I ask the Order to listen.</b></a> <a data-uid="pli-tv-kd10:5.14.11"><i>Yasmiṃ vatthusmiṃ ahosi saṃghassa bhaṇḍanaṃ kalaho viggaho vivādo saṃghabhedo saṃgharāji saṃghavavatthānaṃ saṃghanānākaraṇaṃ, so eso bhikkhu āpanno ca ukkhitto ca passi ca osārito ca.</i> <b>Because this monk has recognized that he had committed an offense, and because he has been ejected and now re-admitted, the reason for the arguments and disputes in the Order, for the schism, fracture, and separation in the Order, has been removed.</b></a> <a data-uid="pli-tv-kd10:5.14.12"><i>Saṃgho tassa vatthussa vūpasamāya saṃghasāmaggiṃ karoti.</i> <b>The Order is creating unity in the Order so as to settle this matter.</b></a> <a data-uid="pli-tv-kd10:5.14.13"><i>Yassāyasmato khamati tassa vatthussa vūpasamāya saṃghasāmaggiyā karaṇaṃ, so tuṇhassa, yassa nakkhamati so bhāseyya.</i> <b>Any monk who approves of creating unity in the Order so as to settle this matter should remain silent. Any monk who does not approve should speak up.</b></a></p>
<p><a data-uid="pli-tv-kd10:5.14.14" data-ref="sc75, ms-pa32019"><i>Katā saṃghena tassa vatthussa vūpasamāya saṃghasāmaggī.</i> <b>The Order has created unity in the Order so as to settle this matter.</b></a> <a data-uid="pli-tv-kd10:5.14.15"><i>Nihato saṃghabhedo, nihatā saṃgharāji, nihataṃ saṃghavavatthānaṃ, nihataṃ saṃghanānākaraṇaṃ.</i> <b>The schism in the Order has come to an end. The fracture in the Order has come to an end. The separation in the Order has come to an end.</b></a> <a data-uid="pli-tv-kd10:5.14.16"><i>Khamati saṃghassa, tasmā tuṇhī, evametaṃ dhārayāmī’ti.</i> <b>The Order approves and is therefore silent. I will remember it thus.’</b></a></p>
</article>
<p><a data-uid="pli-tv-kd10:5.14.17" data-ref="sc76, ms-pa32020"><i>Tāvadeva uposatho kātabbo, pātimokkhaṃ uddisitabban”ti.</i> <b>The observance-day ceremony, the recitation of the Monastic Code, should be done straightaway.”</b></a></p>
<h2><a data-uid="pli-tv-kd10:5.14.18"><i>9. Upālisaṃghasāmaggīpucchā</i> <b>Upāli’s questions about unity in the Order</b></a></h2>
<p><a data-uid="pli-tv-kd10:6.1.1" data-ref="sc77, pts-vp-pli1.358, pts-vp-pli1.358, pts-vp-en4.511, pts-cs-Kd.10.6.1, ms-pa32021"><i>Atha kho āyasmā upāli yena bhagavā tenupasaṅkami, upasaṅkamitvā bhagavantaṃ abhivādetvā ekamantaṃ nisīdi.</i> <b>Soon afterwards Venerable Upāli went to the Master, bowed, sat down,</b></a> <a data-uid="pli-tv-kd10:6.1.2"><i>Ekamantaṃ nisinno kho āyasmā upāli bhagavantaṃ etadavoca—</i> <b>and said,</b></a> <a data-uid="pli-tv-kd10:6.1.3"><i>“yasmiṃ, bhante, vatthusmiṃ hoti saṃghassa bhaṇḍanaṃ kalaho viggaho vivādo saṃghabhedo saṃgharāji saṃghavavatthānaṃ saṃghanānākaraṇaṃ, saṃgho taṃ vatthuṃ avinicchinitvā amūlā mūlaṃ gantvā saṃghasāmaggiṃ karoti, dhammikā nu kho sā, bhante, saṃghasāmaggī”ti?</i> <b>“Venerable Sir, if the reason for the arguments and disputes in the Order, for the schism, fracture, and separation in the Order, has not been discussed by the Order, has not been resolved by the Order, yet the Order creates unity in the Order—is that unity in the Order legitimate?”</b></a></p>
<p><a data-uid="pli-tv-kd10:6.1.4"><i>“Yasmiṃ, upāli, vatthusmiṃ hoti saṃghassa bhaṇḍanaṃ kalaho viggaho vivādo saṃghabhedo saṃgharāji saṃghavavatthānaṃ saṃghanānākaraṇaṃ, saṃgho taṃ vatthuṃ avinicchinitvā amūlā mūlaṃ gantvā saṃghasāmaggiṃ karoti, adhammikā sā, upāli, saṃghasāmaggī”ti.</i> <b>“That unity in the Order is illegitimate.”</b></a></p>
<p><a data-uid="pli-tv-kd10:6.1.5" data-ref="sc78, ms-pa32022"><i>“Yasmiṃ pana, bhante, vatthusmiṃ hoti saṃghassa bhaṇḍanaṃ kalaho viggaho vivādo saṃghabhedo saṃgharāji saṃghavavatthānaṃ saṃghanānākaraṇaṃ, saṃgho taṃ vatthuṃ vinicchinitvā mūlā mūlaṃ gantvā saṃghasāmaggiṃ karoti, dhammikā nu kho sā, bhante, saṃghasāmaggī”ti?</i> <b>“If the reason for the arguments and disputes in the Order, for the schism, fracture, and separation in the Order, has been discussed by the Order, has been resolved by the Order, and the Order then creates unity in the Order—is that unity in the Order legitimate?”</b></a></p>
<p><a data-uid="pli-tv-kd10:6.1.6"><i>“Yasmiṃ, upāli, vatthusmiṃ hoti saṃghassa bhaṇḍanaṃ kalaho viggaho vivādo saṃghabhedo saṃgharāji saṃghavavatthānaṃ saṃghanānākaraṇaṃ, saṃgho taṃ vatthuṃ vinicchinitvā mūlā mūlaṃ gantvā saṃghasāmaggiṃ karoti, dhammikā sā, upāli, saṃghasāmaggī”ti.</i> <b>“That unity in the Order is legitimate.”</b></a></p>
<hr>
<p><a data-uid="pli-tv-kd10:6.2.1" data-ref="sc79, pts-cs-Kd.10.6.2, ms-pa32023"><i>“Kati nu kho, bhante, saṃghasāmaggiyo”ti?</i> <b>“Venerable Sir, how many kinds of unity in the Order are there?”</b></a></p>
<p><a data-uid="pli-tv-kd10:6.2.2"><i>“Dvemā, upāli, saṃghasāmaggiyo—</i> <b>“There are two kinds of unity in the Order.</b></a> <a data-uid="pli-tv-kd10:6.2.3"><i>atthupāli, saṃghasāmaggī atthāpetā byañjanupetā;</i> <b>There is the unity in the Order where the wording is fulfilled, but not the purpose.</b></a> <a data-uid="pli-tv-kd10:6.2.4"><i>atthupāli, saṃghasāmaggī atthupetā ca byañjanupetā ca.</i> <b>And there is the unity in the Order where both the wording and the purpose are fulfilled.</b></a> <a data-uid="pli-tv-kd10:6.2.5"><i>Katamā ca, upāli, saṃghasāmaggī atthāpetā byañjanupetā?</i> <b></b></a> <a data-uid="pli-tv-kd10:6.2.6"><i>Yasmiṃ, upāli, vatthusmiṃ hoti saṃghassa bhaṇḍanaṃ kalaho viggaho vivādo saṃghabhedo saṃgharāji saṃghavavatthānaṃ saṃghanānākaraṇaṃ, saṃgho taṃ vatthuṃ avinicchinitvā amūlā mūlaṃ gantvā saṃghasāmaggiṃ karoti, ayaṃ vuccati, upāli, saṃghasāmaggī atthāpetā byañjanupetā.</i> <b>If the reason for the arguments and disputes in the Order, for the schism, fracture, and separation in the Order, has not been discussed by the Order, has not been resolved by the Order, yet the Order creates unity in the Order, this is called unity in the Order where the wording is fulfilled, but not the purpose.</b></a> <a data-uid="pli-tv-kd10:6.2.7"><i>Katamā ca, upāli, saṃghasāmaggī atthupetā ca byañjanupetā ca?</i> <b></b></a> <a data-uid="pli-tv-kd10:6.2.8" data-ref="pts-vp-en4.512"><i>Yasmiṃ, upāli, vatthusmiṃ hoti saṃghassa bhaṇḍanaṃ kalaho viggaho vivādo saṃghabhedo saṃgharāji saṃghavavatthānaṃ saṃghanānākaraṇaṃ, saṃgho taṃ vatthuṃ vinicchinitvā mūlā mūlaṃ gantvā saṃghasāmaggiṃ karoti, ayaṃ vuccati, upāli, saṃghasāmaggī atthupetā ca byañjanupetā ca.</i> <b>If the reason for the arguments and disputes in the Order, for the schism, fracture, and separation in the Order, has been discussed by the Order, has been resolved by the Order, and the Order then creates unity in the Order, this is called unity in the Order where both the wording and the purpose are fulfilled.”</b></a> <a data-uid="pli-tv-kd10:6.2.9"><i>Imā kho, upāli, dve saṃghasāmaggiyo”ti.</i> <b></b></a></p>
<p><a data-uid="pli-tv-kd10:6.3.1" data-ref="sc80, pts-cs-Kd.10.6.3, ms-pa32024"><i>Atha kho āyasmā upāli uṭṭhāyāsanā ekaṃsaṃ uttarāsaṅgaṃ karitvā yena bhagavā tenañjaliṃ paṇāmetvā bhagavantaṃ gāthāya ajjhabhāsi—</i> <b>Upāli then got up from his seat, put his upper robe over one shoulder, put the palms of his hands together, and spoke in verse to the Master:</b></a></p>
<blockquote class="gatha">
<p><a data-uid="pli-tv-kd10:6.3.2" data-ref="sc81, ms-pa32025"><i>“Saṃghassa kiccesu ca mantanāsu ca,</i> <b>“In regard to the business and discussions of the Order,</b></a><br>
<a data-uid="pli-tv-kd10:6.3.3"><i>Atthesu jātesu vinicchayesu ca;</i> <b>In regard to the business that arises and the deliberations—</b></a><br>
<a data-uid="pli-tv-kd10:6.3.4"><i>Kathaṃpakārodha naro mahatthiko,</i> <b>The person who is very beneficial, how does he handle these?</b></a><br>
<a data-uid="pli-tv-kd10:6.3.5"><i>Bhikkhu kathaṃ hotidha paggahāraho”ti.</i> <b>How is a monk fit to deal with these?”</b></a></p>
<p><a data-uid="pli-tv-kd10:6.3.6" data-ref="sc82, pts-vp-pli1.359, ms-pa32026"><i>“Anānuvajjo paṭhamena sīlato,</i> <b>“Blameless in the basic morality,</b></a><br>
<a data-uid="pli-tv-kd10:6.3.7"><i>Avekkhitācāro susaṃvutindriyo;</i> <b>Watching his behavior, well-restrained in faculties—</b></a><br>
<a data-uid="pli-tv-kd10:6.3.8"><i>Paccatthikā nūpavadanti dhammato,</i> <b>His enemies cannot legitimately criticize him;</b></a><br>
<a data-uid="pli-tv-kd10:6.3.9"><i>Na hissa taṃ hoti vadeyyu yena naṃ.</i> <b>There is nothing for them to correct in him.</b></a></p>
<p><a data-uid="pli-tv-kd10:6.3.10" data-ref="sc83, ms-pa32027"><i>So tādiso sīlavisuddhiyā ṭhito,</i> <b>Having such purity of conduct,</b></a><br>
<a data-uid="pli-tv-kd10:6.3.11"><i>Visārado hoti visayha bhāsati;</i> <b>Enabled, he speaks confidently;</b></a><br>
<a data-uid="pli-tv-kd10:6.3.12"><i>Nacchambhati parisagato na vedhati,</i> <b>Without fear, he trembles not in the assembly;</b></a><br>
<a data-uid="pli-tv-kd10:6.3.13"><i>Atthaṃ na hāpeti anuyyutaṃ bhaṇaṃ.</i> <b>He does not mangle the meaning, but speaks to the point.</b></a></p>
<p><a data-uid="pli-tv-kd10:6.3.14" data-ref="sc84, ms-pa32028"><i>Tatheva pañhaṃ parisāsu pucchito,</i> <b>If asked a question in an assembly,</b></a><br>
<a data-uid="pli-tv-kd10:6.3.15"><i>Na ceva pajjhāyati na maṅku hoti;</i> <b>He is neither diffident nor shy.</b></a><br>
<a data-uid="pli-tv-kd10:6.3.16"><i>So kālāgataṃ byākaraṇārahaṃ vaco,</i> <b>His words are timely and pertinent;</b></a><br>
<a data-uid="pli-tv-kd10:6.3.17"><i>Rañjeti viññūparisaṃ vicakkhaṇo.</i> <b>He skilfully satisfies a discerning assembly.</b></a></p>
<p><a data-uid="pli-tv-kd10:6.3.18" data-ref="sc85, ms-pa32029"><i>Sagāravo vuḍḍhataresu bhikkhusu,</i> <b>Respectful of more senior monks,</b></a><br>
<a data-uid="pli-tv-kd10:6.3.19"><i>Ācerakamhi ca sake visārado;</i> <b>Confident about the Teachings,</b></a><br>
<a data-uid="pli-tv-kd10:6.3.20"><i>Alaṃ pametuṃ paguṇo kathetave,</i> <b>Able to investigate, clever in discussion,</b></a><br>
<a data-uid="pli-tv-kd10:6.3.21"><i>Paccatthikānañca viraddhikovido.</i> <b>Skilled in defeating his opponents.</b></a></p>
<p><a data-uid="pli-tv-kd10:6.3.22" data-ref="sc86, ms-pa32030"><i>Paccatthikā yena vajanti niggahaṃ,</i> <b>He refutes his opponents,</b></a><br>
<a data-uid="pli-tv-kd10:6.3.23"><i>Mahājano saññapanañca gacchati;</i> <b>And the crowd is convinced.</b></a><br>
<a data-uid="pli-tv-kd10:6.3.24"><i>Sakañca ādāyamayaṃ na riñcati,</i> <b>He does not abandon a position,</b></a><br>
<a data-uid="pli-tv-kd10:6.3.25" data-var="Viyākaraṃ → so byākaraṃ (bj); veyyākaraṃ (s1-3); vyākaraṇa (pts1)"><i>Viyākaraṃ pañhamanūpaghātikaṃ.</i> <b>And answers questions without hurting anyone.</b></a></p>
<p><a data-uid="pli-tv-kd10:6.3.26" data-ref="sc87, pts-vp-en4.513, ms-pa32031"><i>Dūteyyakammesu alaṃ samuggaho,</i> <b>He is able to take on the job of messenger,</b></a><br>
<a data-uid="pli-tv-kd10:6.3.27"><i>Saṃghassa kiccesu ca āhu naṃ yathā;</i> <b>And about the business of the Order, they speak to him.</b></a><br>
<a data-uid="pli-tv-kd10:6.3.28"><i>Karaṃ vaco bhikkhugaṇena pesito,</i> <b>When speaking, when sent out by the Order,</b></a><br>
<a data-uid="pli-tv-kd10:6.3.29"><i>Ahaṃ karomīti na tena maññati.</i> <b>He does not think, ‘I am doing it.’</b></a></p>
<p><a data-uid="pli-tv-kd10:6.3.30" data-ref="sc88, ms-pa32032"><i>Āpajjati yāvatakesu vatthusu,</i> <b>As far as the grounds for committing offenses,</b></a><br>
<a data-uid="pli-tv-kd10:6.3.31"><i>Āpattiyā hoti yathā ca vuṭṭhiti;</i> <b>And how they are cleared,</b></a><br>
<a data-uid="pli-tv-kd10:6.3.32"><i>Ete vibhaṅgā ubhayassa svāgatā,</i> <b>Both these analyses he has learnt well.</b></a><br>
<a data-uid="pli-tv-kd10:6.3.33"><i>Āpatti vuṭṭhānapadassa kovido.</i> <b>He is skilled in the ways of clearing offenses.</b></a></p>
<p><a data-uid="pli-tv-kd10:6.3.34" data-ref="sc89, ms-pa32033"><i>Nissāraṇaṃ gacchati yāni cācaraṃ,</i> <b>If one is sent away for one’s conduct,</b></a><br>
<a data-uid="pli-tv-kd10:6.3.35" data-var="vattanā → vatthunā (bj, s1-3, pts1)"><i>Nissārito hoti yathā ca vattanā;</i> <b>But once sent away one acts rightly,</b></a><br>
<a data-uid="pli-tv-kd10:6.3.36"><i>Osāraṇaṃ taṃvusitassa jantuno,</i> <b>There is re-admittance for one who lives thus.</b></a><br>
<a data-uid="pli-tv-kd10:6.3.37"><i>Etampi jānāti vibhaṅgakovido.</i> <b>This too he knows, the one skilled in analysis.</b></a></p>
<p><a data-uid="pli-tv-kd10:6.3.38" data-ref="sc90, ms-pa32034"><i>Sagāravo vuḍḍhataresu bhikkhusu,</i> <b>Respectful of more senior monks,</b></a><br>
<a data-uid="pli-tv-kd10:6.3.39"><i>Navesu theresu ca majjhimesu ca;</i> <b>Whether junior, senior, or of middle standing,</b></a><br>
<a data-uid="pli-tv-kd10:6.3.40"><i>Mahājanassatthacarodha paṇḍito,</i> <b>The wise practice for the benefit of the many—</b></a><br>
<a data-uid="pli-tv-kd10:6.3.41"><i>So tādiso bhikkhu idha paggahāraho”ti.</i> <b>Such a monk is fit to deal with these.”</b></a></p>
</blockquote>
<p class="endsutta"><a data-uid="pli-tv-kd10:6.3.42" data-ref="sc91, ms-pa32035"><i>Kosambakakkhandhako dasamo.</i> <b>The tenth chapter on those from Kosambī is finished.</b></a></p>
<section class="uddana">
<p><a data-uid="pli-tv-kd10:6.3.43" data-ref="sc92, pts-vp-pli1.360, ms-pa32036-2041"><i>Tassuddānaṃ</i> <b>(The summary verses have not been translated.)</b></a></p>
<blockquote class="gatha">
<p><a data-uid="pli-tv-kd10:6.3.44" data-ref="sc93, pts-vp-pli1.360"><i>Kosambiyaṃ jinavaro,</i> <b></b></a><br>
<a data-uid="pli-tv-kd10:6.3.45"><i>vivādāpattidassane;</i> <b></b></a><br>
<a data-uid="pli-tv-kd10:6.3.46"><i>Nukkhipeyya yasmiṃ tasmiṃ,</i> <b></b></a><br>
<a data-uid="pli-tv-kd10:6.3.47"><i>saddhāyāpatti desaye.</i> <b></b></a></p>
<p><a data-uid="pli-tv-kd10:6.3.48" data-ref="sc94"><i>Antosīmāyaṃ tattheva,</i> <b></b></a><br>
<a data-uid="pli-tv-kd10:6.3.49"><i>bālakañceva vaṃsadā;</i> <b></b></a><br>
<a data-uid="pli-tv-kd10:6.3.50"><i>Pālileyyā ca sāvatthi,</i> <b></b></a><br>
<a data-uid="pli-tv-kd10:6.3.51"><i>sāriputto ca kolito.</i> <b></b></a></p>
<p><a data-uid="pli-tv-kd10:6.3.52" data-ref="sc95"><i>Mahākassapakaccānā,</i> <b></b></a><br>
<a data-uid="pli-tv-kd10:6.3.53"><i>koṭṭhiko kappinena ca;</i> <b></b></a><br>
<a data-uid="pli-tv-kd10:6.3.54"><i>Mahācundo anuruddho,</i> <b></b></a><br>
<a data-uid="pli-tv-kd10:6.3.55"><i>revato upāli cubho.</i> <b></b></a></p>
<p><a data-uid="pli-tv-kd10:6.3.56" data-ref="sc96"><i>Ānando rāhulo ceva,</i> <b></b></a><br>
<a data-uid="pli-tv-kd10:6.3.57"><i>gotamīnāthapiṇḍiko;</i> <b></b></a><br>
<a data-uid="pli-tv-kd10:6.3.58"><i>Senāsanaṃ vivittañca,</i> <b></b></a><br>
<a data-uid="pli-tv-kd10:6.3.59"><i>āmisaṃ samakampi ca.</i> <b></b></a></p>
<p><a data-uid="pli-tv-kd10:6.3.60" data-ref="sc97"><i>Na kehi chando dātabbo,</i> <b></b></a><br>
<a data-uid="pli-tv-kd10:6.3.61"><i>upāliparipucchito;</i> <b></b></a><br>
<a data-uid="pli-tv-kd10:6.3.62"><i>Anānuvajjo sīlena,</i> <b></b></a><br>
<a data-uid="pli-tv-kd10:6.3.63"><i>sāmaggī jinasāsaneti.</i> <b></b></a></p>
</blockquote>
</section>
<p class="endsutta"><a data-uid="pli-tv-kd10:6.3.64" data-ref="sc98, ms-pa32042"><i>Kosambakakkhandhako niṭṭhito.</i> <b>The chapter on those from Kosambī is finished.</b></a></p>
<p class="endbook"><a data-uid="pli-tv-kd10:6.3.65" data-ref="sc99, ms-pa32043"><i>Mahāvaggo niṭṭhito.</i> <b>The Long Division is finished.</b></a></p>
<p class="endbook"><a data-uid="pli-tv-kd10:6.3.66" data-ref="sc100, ms-pa32044"><i>Mahāvaggapāḷi niṭṭhitā.</i> <b>The Canonical text of the Long Division is finished.</b></a></p>
</body>
</html>