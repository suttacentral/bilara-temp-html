<html>
<head>
<title></title>
<meta charset="utf-8">
<link rel="stylesheet" type="text/css" href="../../../../style.css">
</head>
<body>
<header>
<p class="collection"><a data-uid="pli-tv-kd21:0.1"><i>Theravāda Vinayapiṭaka</i> <b>Theravāda Collection on Monastic Law</b></a></p>
<p class="division"><a data-uid="pli-tv-kd21:0.2"><i>Cūḷavagga</i> <b>The Short Division</b></a></p>
<h1><a data-uid="pli-tv-kd21:0.3"><i>Pañcasatikakkhandhaka</i> <b>The chapter on the group of five hundred</b></a></h1>
</header>
<h2><a data-uid="pli-tv-kd21:0.4"><i>1. Saṅgītinidāna</i> <b>The origin story of the communal recitation</b></a></h2>
<p><a data-uid="pli-tv-kd21:1.1.1" data-ref="sc1, pts-vp-pli2.284, pts-vp-en5.393, pts-vp-pli2.284, pts-cs-Kd.21.1.1, ms-pa42176"><i>Atha kho āyasmā mahākassapo bhikkhū āmantesi—</i> <b>Then Venerable Mahākassapa addressed the monks:</b></a> <a data-uid="pli-tv-kd21:1.1.2"><i>“ekamidāhaṃ, āvuso, samayaṃ pāvāya kusināraṃ addhānamaggappaṭipanno mahatā bhikkhusaṃghena saddhiṃ pañcamattehi bhikkhusatehi.</i> <b>“On one occasion I was traveling on the main road from Pāvā to Kusināra with a large Order of five hundred monks.</b></a> <a data-uid="pli-tv-kd21:1.1.3"><i>Atha khvāhaṃ, āvuso, maggā okkamma aññatarasmiṃ rukkhamūle nisīdiṃ.</i> <b>And I left the road and sat down at the foot of a tree.</b></a></p>
<p><a data-uid="pli-tv-kd21:1.1.4" data-ref="sc2, ms-pa42177"><i>Tena kho pana samayena aññataro ājīvako kusinārāya mandāravapupphaṃ gahetvā pāvaṃ addhānamaggappaṭipanno hoti.</i> <b>Just then a follower of the Ājīvakas was traveling toward Pāvā on the same road, holding a coral-tree flower that he had received in Kusināra.</b></a> <a data-uid="pli-tv-kd21:1.1.5"><i>Addasaṃ kho ahaṃ, āvuso, taṃ ājīvakaṃ dūratova āgacchantaṃ.</i> <b>When I saw him coming,</b></a> <a data-uid="pli-tv-kd21:1.1.6"><i>Disvāna taṃ ājīvakaṃ etadavocaṃ—</i> <b>I asked him,</b></a> <a data-uid="pli-tv-kd21:1.1.7"><i>‘apāvuso, amhākaṃ satthāraṃ jānāsī’ti?</i> <b>‘Do you know anything about our Teacher?’</b></a></p>
<p><a data-uid="pli-tv-kd21:1.1.8"><i>‘Āmāvuso, jānāmi.</i> <b>‘I do.</b></a> <a data-uid="pli-tv-kd21:1.1.9"><i>Ajja sattāhaparinibbuto samaṇo gotamo.</i> <b>Today it is seven days since the ascetic Gotama attained final extinguishment.</b></a> <a data-uid="pli-tv-kd21:1.1.10"><i>Tato me idaṃ mandāravapupphaṃ gahitan’ti.</i> <b>That’s why I carry this coral-tree flower.’</b></a></p>
<p><a data-uid="pli-tv-kd21:1.1.11"><i>Tatrāvuso, ye te bhikkhū avītarāgā appekacce bāhā paggayha kandanti, chinnapātaṃ papatanti, āvaṭṭanti, vivaṭṭanti—</i> <b>Some of the monks there who were not yet free from desire threw up their arms and cried, collapsed on the ground, and rolled back and forth, lamenting,</b></a> <a data-uid="pli-tv-kd21:1.1.12"><i>atikhippaṃ bhagavā parinibbuto, atikhippaṃ sugato parinibbuto, atikhippaṃ cakkhuṃ loke antarahitanti.</i> <b>‘The Master, the Accomplished One, has attained final extinguishment too soon; too soon has the eye of the world been put out.’</b></a> <a data-uid="pli-tv-kd21:1.1.13"><i>Ye pana te bhikkhū vītarāgā te satā sampajānā adhivāsenti—</i> <b>But the monks there who were free from desire bore it patiently with mindfulness and full awareness, saying,</b></a> <a data-uid="pli-tv-kd21:1.1.14"><i>aniccā saṅkhārā, taṃ kutettha labbhāti.</i> <b>‘All phenomena are impermanent. How could it be any different?’</b></a></p>
<p><a data-uid="pli-tv-kd21:1.1.15" data-ref="sc3, ms-pa42178"><i>Atha khvāhaṃ, āvuso, te bhikkhū etadavocaṃ—</i> <b>I said,</b></a> <a data-uid="pli-tv-kd21:1.1.16"><i>‘alaṃ, āvuso, mā socittha;</i> <b>‘Please stop grieving,</b></a> <a data-uid="pli-tv-kd21:1.1.17"><i>mā paridevittha.</i> <b>stop lamenting.</b></a> <a data-uid="pli-tv-kd21:1.1.18"><i>Nanvetaṃ, āvuso, bhagavatā paṭikacceva akkhātaṃ—</i> <b>Didn’t the Master warn us</b></a> <a data-uid="pli-tv-kd21:1.1.19"><i>sabbeheva piyehi manāpehi nānābhāvo vinābhāvo aññathābhāvo.</i> <b>that we must be separated from everyone and everything dear and agreeable to us?</b></a> <a data-uid="pli-tv-kd21:1.1.20"><i>Taṃ kutettha āvuso labbhā, yaṃ taṃ jātaṃ bhūtaṃ saṅkhataṃ palokadhammaṃ, taṃ vata mā palujjīti—</i> <b>How could that which is born, become, made up, and of a nature to fall apart, not fall apart?</b></a> <a data-uid="pli-tv-kd21:1.1.21"><i>netaṃ ṭhānaṃ vijjatī’ti.</i> <b>That’s impossible.’</b></a></p>
<p><a data-uid="pli-tv-kd21:1.1.22" data-ref="sc4, pts-vp-pli2.285, pts-vp-en5.394, ms-pa42179"><i>Tena kho panāvuso, samayena subhaddo nāma vuḍḍhapabbajito tassaṃ parisāyaṃ nisinno hoti.</i> <b>On that occasion a monk called Subhadda, who had gone forth when old, was part of that group.</b></a> <a data-uid="pli-tv-kd21:1.1.23"><i>Atha kho, āvuso, subhaddo vuḍḍhapabbajito te bhikkhū etadavoca—</i> <b>He said to the monks,</b></a> <a data-uid="pli-tv-kd21:1.1.24"><i>‘alaṃ, āvuso, mā socittha;</i> <b>‘Please stop grieving,</b></a> <a data-uid="pli-tv-kd21:1.1.25"><i>mā paridevittha.</i> <b>stop lamenting.</b></a> <a data-uid="pli-tv-kd21:1.1.26"><i>Sumuttā mayaṃ tena mahāsamaṇena;</i> <b>It is good that we are freed from that great ascetic.</b></a> <a data-uid="pli-tv-kd21:1.1.27" data-ref="pts-vp-pli2.285"><i>upaddutā ca mayaṃ homa—</i> <b>We were oppressed,</b></a> <a data-uid="pli-tv-kd21:1.1.28"><i>idaṃ vo kappati, idaṃ vo na kappatīti.</i> <b>always being told what is allowable and what is not.</b></a> <a data-uid="pli-tv-kd21:1.1.29"><i>Idāni pana mayaṃ yaṃ icchissāma taṃ karissāma, yaṃ na icchissāma na taṃ karissāmā’ti.</i> <b>Now we can do what we like and not do what we don’t like.’</b></a></p>
<p><a data-uid="pli-tv-kd21:1.1.30"><i>Handa mayaṃ, āvuso, dhammañca vinayañca saṅgāyāma.</i> <b>So then, let us recite the Teaching and the Monastic Law together—</b></a> <a data-uid="pli-tv-kd21:1.1.31" data-var="dippati → dibbati (mr)"><i>Pure adhammo dippati, dhammo paṭibāhiyyati;</i> <b>before what is not the Teaching shines forth and the Teaching is obstructed;</b></a> <a data-uid="pli-tv-kd21:1.1.32"><i>pure avinayo dippati vinayo paṭibāhiyyati;</i> <b>before what is not the Monastic Law shines forth and the Monastic Law is obstructed;</b></a> <a data-uid="pli-tv-kd21:1.1.33"><i>pure adhammavādino balavanto honti, dhammavādino dubbalā honti;</i> <b>before those who speak contrary to the Teaching become strong and those who speak in accordance with it become weak;</b></a> <a data-uid="pli-tv-kd21:1.1.34"><i>pure avinayavādino balavanto honti, vinayavādino dubbalā hontī”ti.</i> <b>before those who speak contrary to the Monastic Law become strong and those who speak in accordance with it become weak.”</b></a></p>
<p><a data-uid="pli-tv-kd21:1.2.1" data-ref="sc5, pts-cs-Kd.21.1.2, ms-pa42180"><i>“Tena hi, bhante, thero bhikkhū uccinatū”ti.</i> <b>“Well then, Venerable Sir, please select the monks.”</b></a> <a data-uid="pli-tv-kd21:1.2.2"><i>Atha kho āyasmā mahākassapo ekenūnapañcaarahantasatāni uccini.</i> <b>Mahākassapa then selected four hundred and ninety-nine perfected ones.</b></a> <a data-uid="pli-tv-kd21:1.2.3"><i>Bhikkhū āyasmantaṃ mahākassapaṃ etadavocuṃ—</i> <b>The monks said to him,</b></a> <a data-uid="pli-tv-kd21:1.2.4"><i>“ayaṃ, bhante, āyasmā ānando kiñcāpi sekkho, abhabbo chandā dosā mohā bhayā agatiṃ gantuṃ.</i> <b>The monks said to him,</b></a> <a data-uid="pli-tv-kd21:1.2.5"><i>Bahu ca anena bhagavato santike dhammo ca vinayo ca pariyatto.</i> <b>“There is Venerable Ānanda who, although he is still in training, is incapable of acting from desire, ill-will, confusion, or fear. He has learned many teachings and much Monastic Law in the presence of the Master.</b></a> <a data-uid="pli-tv-kd21:1.2.6"><i>Tena hi, bhante, thero āyasmantampi ānandaṃ uccinatū”ti.</i> <b>Please invite him as well.”</b></a> <a data-uid="pli-tv-kd21:1.2.7"><i>Atha kho āyasmā mahākassapo āyasmantampi ānandaṃ uccini.</i> <b>And he did.</b></a></p>
<p><a data-uid="pli-tv-kd21:1.3.1" data-ref="sc6, pts-cs-Kd.21.1.3, ms-pa42181"><i>Atha kho therānaṃ bhikkhūnaṃ etadahosi—</i> <b>The senior monks thought,</b></a> <a data-uid="pli-tv-kd21:1.3.2"><i>“kattha nu kho mayaṃ dhammañca vinayañca saṅgāyeyyāmā”ti?</i> <b>“Where should we recite the Teaching and the Monastic Law together?”</b></a> <a data-uid="pli-tv-kd21:1.3.3"><i>Atha kho therānaṃ bhikkhūnaṃ etadahosi—</i> <b>And it occurred to them,</b></a> <a data-uid="pli-tv-kd21:1.3.4"><i>“rājagahaṃ kho mahāgocaraṃ pahūtasenāsanaṃ, yannūna mayaṃ rājagahe vassaṃ vasantā dhammañca vinayañca saṅgāyeyyāma.</i> <b>“Rājagaha has much almsfood and many dwellings. Let us spend the rainy season at Rājagaha and recite the Teaching and the Monastic Law together there.</b></a> <a data-uid="pli-tv-kd21:1.3.5" data-ref="pts-vp-en5.395"><i>Na aññe bhikkhū rājagahe vassaṃ upagaccheyyun”ti.</i> <b>No other monk should enter the rainy-season residence at Rājagaha.”</b></a></p>
<p><a data-uid="pli-tv-kd21:1.4.1" data-ref="sc7, pts-cs-Kd.21.1.4, ms-pa42182"><i>Atha kho āyasmā mahākassapo saṃghaṃ ñāpesi—</i> <b>And Venerable Mahākassapa informed the Order:</b></a></p>
<article class="kamma">
<p><a data-uid="pli-tv-kd21:1.4.2" data-ref="sc8, ms-pa42183"><i>“Suṇātu me, āvuso, saṃgho.</i> <b>“Please, I ask the Order to listen.</b></a> <a data-uid="pli-tv-kd21:1.4.3"><i>Yadi saṃghassa pattakallaṃ, saṃgho imāni pañca bhikkhusatāni sammanneyya—</i> <b>If it seems appropriate to the Order, the Order should appoint these five hundred monks</b></a> <a data-uid="pli-tv-kd21:1.4.4"><i>rājagahe vassaṃ vasantāni dhammañca vinayañca saṅgāyituṃ, na aññehi bhikkhūhi rājagahe vassaṃ vasitabbanti.</i> <b>to spend the rainy season at Rājagaha and to recite the Teaching and the Monastic Law together there. No other monk should enter the rainy-season residence at Rājagaha.</b></a> <a data-uid="pli-tv-kd21:1.4.5"><i>Esā ñatti.</i> <b>This is the motion.</b></a></p>
<p><a data-uid="pli-tv-kd21:1.4.6" data-ref="sc9, ms-pa42184"><i>Suṇātu me, āvuso, saṃgho.</i> <b>Please, Venerables, I ask the Order to listen.</b></a> <a data-uid="pli-tv-kd21:1.4.7"><i>Imāni pañca bhikkhusatāni sammannati—</i> <b>The Order appoints these five hundred monks</b></a> <a data-uid="pli-tv-kd21:1.4.8"><i>rājagahe vassaṃ vasantāni dhammañca vinayañca saṅgāyituṃ, na aññehi bhikkhūhi rājagahe vassaṃ vasitabbanti.</i> <b>to spend the rainy season at Rājagaha and to recite the Teaching and the Monastic Law together there. No other monk should enter the rainy-season residence at Rājagaha.</b></a> <a data-uid="pli-tv-kd21:1.4.9"><i>Yassāyasmato khamati imesaṃ pañcannaṃ bhikkhusatānaṃ sammuti—</i> <b>Any monk who approves</b></a> <a data-uid="pli-tv-kd21:1.4.10"><i>rājagahe vassaṃ vasantānaṃ dhammañca vinayañca saṅgāyituṃ, na aññehi bhikkhūhi rājagahe vassaṃ vasitabbanti—</i> <b>of this</b></a> <a data-uid="pli-tv-kd21:1.4.11"><i>so tuṇhassa;</i> <b>should remain silent.</b></a> <a data-uid="pli-tv-kd21:1.4.12"><i>yassa nakkhamati, so bhāseyya.</i> <b>Any monk who does not approve should speak up.</b></a></p>
<p><a data-uid="pli-tv-kd21:1.4.13" data-ref="sc10, ms-pa42185"><i>Sammatāni saṃghena imāni pañca bhikkhusatāni rājagahe vassaṃ vasantāni dhammañca vinayañca saṅgāyituṃ, na aññehi bhikkhūhi rājagahe vassaṃ vasitabbanti.</i> <b>The Order has appointed these five hundred monks to spend the rainy season at Rājagaha and to recite the Teaching and the Monastic Law together there. No other monk should enter the rainy-season residence at Rājagaha.</b></a> <a data-uid="pli-tv-kd21:1.4.14"><i>Khamati saṃghassa, tasmā tuṇhī, evametaṃ dhārayāmī”ti.</i> <b>The Order approves and is therefore silent. I will remember it thus.”</b></a></p>
</article>
<hr>
<p><a data-uid="pli-tv-kd21:1.5.1" data-ref="sc11, pts-vp-pli2.286, pts-vp-pli2.286, pts-cs-Kd.21.1.5, ms-pa42186"><i>Atha kho therā bhikkhū rājagahaṃ agamaṃsu dhammañca vinayañca saṅgāyituṃ.</i> <b>The senior monks then went to Rājagaha to recite the Teaching and the Monastic Law.</b></a> <a data-uid="pli-tv-kd21:1.5.2"><i>Atha kho therānaṃ bhikkhūnaṃ etadahosi—</i> <b>They thought,</b></a> <a data-uid="pli-tv-kd21:1.5.3" data-var="khaṇḍaphullapaṭisaṅkharaṇaṃ → khaṇḍaphullappaṭisaṅkharaṇaṃ (c1, c2)"><i>“bhagavatā kho, āvuso, khaṇḍaphullapaṭisaṅkharaṇaṃ vaṇṇitaṃ.</i> <b>“The Master has praised repairing what is defective and broken.</b></a> <a data-uid="pli-tv-kd21:1.5.4"><i>Handa mayaṃ, āvuso, paṭhamaṃ māsaṃ khaṇḍaphullaṃ paṭisaṅkharoma;</i> <b>Well then, let us spend the first month doing repairs,</b></a> <a data-uid="pli-tv-kd21:1.5.5"><i>majjhimaṃ māsaṃ sannipatitvā dhammañca vinayañca saṅgāyissāmā”ti.</i> <b>and then assemble for the middle month to recite the Teaching and the Monastic Law.”</b></a></p>
<p><a data-uid="pli-tv-kd21:1.5.6" data-ref="sc12, ms-pa42187"><i>Atha kho therā bhikkhū paṭhamaṃ māsaṃ khaṇḍaphullaṃ paṭisaṅkhariṃsu.</i> <b>They then spent the first month doing repairs.</b></a> <a data-uid="pli-tv-kd21:1.6.1" data-ref="pts-cs-Kd.21.1.6"><i>Atha kho āyasmā ānando—</i> <b>Venerable Ānanda thought,</b></a> <a data-uid="pli-tv-kd21:1.6.2" data-ref="pts-vp-en5.396" data-var="sannipāto → sannipātoti (mr)"><i>“sve sannipāto na kho metaṃ patirūpaṃ, yohaṃ sekkho samāno sannipātaṃ gaccheyyan”ti—</i> <b>It would not be proper for me to go to the assembly if I am still in training.”</b></a> <a data-uid="pli-tv-kd21:1.6.3"><i>bahudeva rattiṃ kāyagatāya satiyā vītināmetvā rattiyā paccūsasamayaṃ “nipajjissāmī”ti kāyaṃ āvajjesi.</i> <b>And after spending most of the night with mindfulness directed to the body, early in the morning he bent over to lie down.</b></a> <a data-uid="pli-tv-kd21:1.6.4"><i>Appattañca sīsaṃ bibbohanaṃ, bhūmito ca pādā muttā.</i> <b>In the interval between his feet coming off the ground and his head hitting the pillow</b></a> <a data-uid="pli-tv-kd21:1.6.5"><i>Etasmiṃ antare anupādāya āsavehi cittaṃ vimucci.</i> <b>his mind was freed from the corruptions without grasping.</b></a></p>
<p><a data-uid="pli-tv-kd21:1.6.6" data-ref="sc13, ms-pa42188"><i>Atha kho āyasmā ānando arahā samāno sannipātaṃ agamāsi.</i> <b>Being a perfected one, Venerable Ānanda went to the assembly.</b></a></p>
<p><a data-uid="pli-tv-kd21:1.7.1" data-ref="pts-cs-Kd.21.1.7, ms-pa42189"><i>Atha kho āyasmā mahākassapo saṃghaṃ ñāpesi—</i> <b>Venerable Mahākassapa informed the Order:</b></a></p>
<article class="kamma">
<p><a data-uid="pli-tv-kd21:1.7.2" data-ref="sc14"><i>“Suṇātu me, āvuso, saṃgho.</i> <b>“Please, I ask the Order to listen.</b></a> <a data-uid="pli-tv-kd21:1.7.3"><i>Yadi saṃghassa pattakallaṃ, ahaṃ upāliṃ vinayaṃ puccheyyan”ti.</i> <b>If it seems appropriate to the Order, I will ask Upāli about the Monastic Law.”</b></a></p>
</article>
<p><a data-uid="pli-tv-kd21:1.7.4" data-ref="sc15, ms-pa42190"><i>Āyasmā upāli saṃghaṃ ñāpesi—</i> <b>Venerable Upāli informed the Order:</b></a></p>
<article class="kamma">
<p><a data-uid="pli-tv-kd21:1.7.5" data-ref="sc16, ms-pa42191"><i>“Suṇātu me, bhante, saṃgho.</i> <b>“Please, Venerables, I ask the Order to listen.</b></a> <a data-uid="pli-tv-kd21:1.7.6"><i>Yadi saṃghassa pattakallaṃ, ahaṃ āyasmatā mahākassapena vinayaṃ puṭṭho vissajjeyyan”ti.</i> <b>If it seems appropriate to the Order, I will reply when asked by Venerable Mahākassapa about the Monastic Law.”</b></a></p>
</article>
<p><a data-uid="pli-tv-kd21:1.7.7" data-ref="sc17, ms-pa42192"><i>Atha kho āyasmā mahākassapo āyasmantaṃ upāliṃ etadavoca—</i> <b>And Mahākassapa asked Upāli,</b></a> <a data-uid="pli-tv-kd21:1.7.8"><i>“paṭhamaṃ, āvuso upāli, pārājikaṃ kattha paññattan”ti?</i> <b>“Where was the first offense entailing expulsion laid down?”</b></a></p>
<p><a data-uid="pli-tv-kd21:1.7.9"><i>“Vesāliyaṃ, bhante”ti.</i> <b>“At Vesālī.”</b></a></p>
<p><a data-uid="pli-tv-kd21:1.7.10"><i>“Kaṃ ārabbhā”ti?</i> <b>“Whom does it concern?”</b></a></p>
<p><a data-uid="pli-tv-kd21:1.7.11"><i>“Sudinnaṃ kalandaputtaṃ ārabbhā”ti.</i> <b>“Sudinna the Kalandian.”</b></a></p>
<p><a data-uid="pli-tv-kd21:1.7.12"><i>“Kismiṃ vatthusmin”ti?</i> <b>“What is the subject matter?”</b></a></p>
<p><a data-uid="pli-tv-kd21:1.7.13"><i>“Methunadhamme”ti.</i> <b>“Sexual intercourse.”</b></a></p>
<p><a data-uid="pli-tv-kd21:1.7.14"><i>Atha kho āyasmā mahākassapo āyasmantaṃ upāliṃ paṭhamassa pārājikassa vatthumpi pucchi, nidānampi pucchi, puggalampi pucchi, paññattimpi pucchi, anupaññattimpi pucchi, āpattimpi pucchi, anāpattimpi pucchi.</i> <b>Mahākassapa asked Upāli about the subject matter of the first offense entailing expulsion, about the origin story, about the person, about the rule, about the additions to the rule, about the offense, and about the non-offenses.</b></a></p>
<hr>
<p><a data-uid="pli-tv-kd21:1.7.15" data-ref="sc18, ms-pa42193"><i>“Dutiyaṃ panāvuso upāli, pārājikaṃ kattha paññattan”ti?</i> <b>“And where was the second offense entailing expulsion laid down?”</b></a></p>
<p><a data-uid="pli-tv-kd21:1.7.16"><i>“Rājagahe, bhante”ti.</i> <b>“At Rājagaha.”</b></a></p>
<p><a data-uid="pli-tv-kd21:1.7.17"><i>“Kaṃ ārabbhā”ti?</i> <b>“Whom does it concern?”</b></a></p>
<p><a data-uid="pli-tv-kd21:1.7.18"><i>“Dhaniyaṃ kumbhakāraputtaṃ ārabbhā”ti.</i> <b>“Dhaniya the potter.”</b></a></p>
<p><a data-uid="pli-tv-kd21:1.7.19" data-ref="pts-vp-en5.397"><i>“Kismiṃ vatthusmin”ti?</i> <b>“What is the subject matter?”</b></a></p>
<p><a data-uid="pli-tv-kd21:1.7.20"><i>“Adinnādāne”ti.</i> <b>“Stealing.”</b></a></p>
<p><a data-uid="pli-tv-kd21:1.7.21"><i>Atha kho āyasmā mahākassapo āyasmantaṃ upāliṃ dutiyassa pārājikassa vatthumpi pucchi, nidānampi pucchi, puggalampi pucchi, paññattimpi pucchi, anupaññattimpi pucchi, āpattimpi pucchi, anāpattimpi pucchi.</i> <b>Mahākassapa asked Upāli about the subject matter of the second offense entailing expulsion, about the origin story, about the person, about the rule, about the additions to the rule, about the offense, and about the non-offenses.</b></a></p>
<hr>
<p><a data-uid="pli-tv-kd21:1.7.22" data-ref="sc19, pts-vp-pli2.287, ms-pa42194"><i>“Tatiyaṃ panāvuso upāli, pārājikaṃ kattha paññattan”ti?</i> <b>“And where was the third offense entailing expulsion laid down?”</b></a></p>
<p><a data-uid="pli-tv-kd21:1.7.23"><i>“Vesāliyaṃ, bhante”ti.</i> <b>“At Vesālī.”</b></a></p>
<p><a data-uid="pli-tv-kd21:1.7.24"><i>“Kaṃ ārabbhā”ti?</i> <b>“Whom does it concern?”</b></a></p>
<p><a data-uid="pli-tv-kd21:1.7.25"><i>“Sambahule bhikkhū ārabbhā”ti.</i> <b>“Several monks.”</b></a></p>
<p><a data-uid="pli-tv-kd21:1.7.26"><i>“Kismiṃ vatthusmin”ti?</i> <b>“What is the subject matter?”</b></a></p>
<p><a data-uid="pli-tv-kd21:1.7.27"><i>“Manussaviggahe”ti.</i> <b>“Human beings.”</b></a></p>
<p><a data-uid="pli-tv-kd21:1.7.28" data-ref="pts-vp-pli2.287"><i>Atha kho āyasmā mahākassapo āyasmantaṃ upāliṃ tatiyassa pārājikassa vatthumpi pucchi, nidānampi pucchi, puggalampi pucchi, paññattimpi pucchi, anupaññattimpi pucchi, āpattimpi pucchi, anāpattimpi pucchi.</i> <b>Mahākassapa asked Upāli about the subject matter of the third offense entailing expulsion, about the origin story, about the person, about the rule, about the additions to the rule, about the offense, and about the non-offenses.</b></a></p>
<hr>
<p><a data-uid="pli-tv-kd21:1.7.29" data-ref="sc20, ms-pa42195"><i>“Catutthaṃ panāvuso upāli, pārājikaṃ kattha paññattan”ti?</i> <b>“And where was the fourth offense entailing expulsion laid down?”</b></a></p>
<p><a data-uid="pli-tv-kd21:1.7.30"><i>“Vesāliyaṃ, bhante”ti.</i> <b>“At Vesālī.”</b></a></p>
<p><a data-uid="pli-tv-kd21:1.7.31"><i>“Kaṃ ārabbhā”ti?</i> <b>“Whom does it concern?”</b></a></p>
<p><a data-uid="pli-tv-kd21:1.7.32"><i>“Vaggumudātīriye bhikkhū ārabbhā”ti.</i> <b>“The monks on the banks of the Vaggumudā.”</b></a></p>
<p><a data-uid="pli-tv-kd21:1.7.33"><i>“Kismiṃ vatthusmin”ti?</i> <b>“What is the subject matter?”</b></a></p>
<p><a data-uid="pli-tv-kd21:1.7.34"><i>“Uttarimanussadhamme”ti.</i> <b>“Superhuman qualities.”</b></a></p>
<p><a data-uid="pli-tv-kd21:1.7.35"><i>Atha kho āyasmā mahākassapo āyasmantaṃ upāliṃ catutthassa pārājikassa vatthumpi pucchi, nidānampi pucchi, puggalampi pucchi, paññattimpi pucchi, anupaññattimpi pucchi, āpattimpi pucchi, anāpattimpi pucchi.</i> <b>Mahākassapa asked Upāli about the subject matter of the fourth offense entailing expulsion, about the origin story, about the person, about the rule, about the additions to the rule, about the offense, and about the non-offenses.</b></a></p>
<p><a data-uid="pli-tv-kd21:1.7.36" data-ref="sc21, ms-pa42196" data-var="ubhatovibhaṅge → ubhatovinaye (si, s1-3, pts1)"><i>Eteneva upāyena ubhatovibhaṅge pucchi.</i> <b>In this way he asked about the analyses of both Monastic Codes.</b></a> <a data-uid="pli-tv-kd21:1.7.37"><i>Puṭṭho puṭṭho āyasmā upāli vissajjesi.</i> <b>And Upāli was able to reply to every question.</b></a></p>
<hr>
<p><a data-uid="pli-tv-kd21:1.8.1" data-ref="sc22, pts-cs-Kd.21.1.8, ms-pa42197"><i>Atha kho āyasmā mahākassapo saṃghaṃ ñāpesi—</i> <b>Venerable Mahākassapa informed the Order:</b></a></p>
<article class="kamma">
<p><a data-uid="pli-tv-kd21:1.8.2" data-ref="sc23, ms-pa42198"><i>“Suṇātu me, āvuso, saṃgho.</i> <b>“Please, I ask the Order to listen.</b></a> <a data-uid="pli-tv-kd21:1.8.3"><i>Yadi saṃghassa pattakallaṃ, ahaṃ ānandaṃ dhammaṃ puccheyyan”ti.</i> <b>If it seems appropriate to the Order, I will ask Ānanda about the Teaching.”</b></a></p>
</article>
<p><a data-uid="pli-tv-kd21:1.8.4" data-ref="sc24, ms-pa42199"><i>Āyasmā ānando saṃghaṃ ñāpesi—</i> <b>Venerable Ānanda informed the Order:</b></a></p>
<article class="kamma">
<p><a data-uid="pli-tv-kd21:1.8.5" data-ref="sc25, ms-pa42200"><i>“Suṇātu me, bhante, saṃgho.</i> <b>“Please, Venerables, I ask the Order to listen.</b></a> <a data-uid="pli-tv-kd21:1.8.6" data-ref="pts-vp-en5.398"><i>Yadi saṃghassa pattakallaṃ, ahaṃ āyasmatā mahākassapena dhammaṃ puṭṭho vissajjeyyan”ti.</i> <b>If it seems appropriate to the Order, I will reply when asked by Venerable Mahākassapa about the Teaching.”</b></a></p>
</article>
<p><a data-uid="pli-tv-kd21:1.8.7" data-ref="sc26, ms-pa42201"><i>Atha kho āyasmā mahākassapo āyasmantaṃ ānandaṃ etadavoca—</i> <b>And Mahākassapa asked Ānanda,</b></a> <a data-uid="pli-tv-kd21:1.8.8" data-note="This is the first discourse of the _Dīgha Nikāya_, the _Brahmajāla Sutta_."><i>“brahmajālaṃ, āvuso ānanda, kattha bhāsitan”ti?</i> <b>“Where was the Prime Net spoken?”</b></a></p>
<p><a data-uid="pli-tv-kd21:1.8.9"><i>“Antarā ca, bhante, rājagahaṃ antarā ca nāḷandaṃ rājāgārake ambalaṭṭhikāyā”ti.</i> <b>“At the royal rest-house at Ambalaṭṭhikā, between Rājagaha and Nāḷanda.”</b></a></p>
<p><a data-uid="pli-tv-kd21:1.8.10"><i>“Kaṃ ārabbhā”ti?</i> <b>“Whom does it concern?”</b></a></p>
<p><a data-uid="pli-tv-kd21:1.8.11"><i>“Suppiyañca paribbājakaṃ brahmadattañca māṇavan”ti.</i> <b>“The wanderer Suppiya and the young brahmin Brahmadatta.”</b></a></p>
<p><a data-uid="pli-tv-kd21:1.8.12"><i>Atha kho āyasmā mahākassapo āyasmantaṃ ānandaṃ brahmajālassa nidānampi pucchi, puggalampi pucchi.</i> <b>And Mahākassapa asked Ānanda about the origin story of the Prime Net and about the person.</b></a></p>
<hr>
<p><a data-uid="pli-tv-kd21:1.8.13" data-note="This is the second discourse of the _Dīgha Nikāya_, the _Sāmaññaphala Sutta_."><i>“Sāmaññaphalaṃ panāvuso ānanda, kattha bhāsitan”ti?</i> <b>“Where was the Fruits of the Ascetic Life spoken?”</b></a></p>
<p><a data-uid="pli-tv-kd21:1.8.14"><i>“Rājagahe, bhante, jīvakambavane”ti.</i> <b>“In Jīvaka’s mango grove at Rājagaha.”</b></a></p>
<p><a data-uid="pli-tv-kd21:1.8.15"><i>“Kena saddhin”ti?</i> <b>“Whom is it with?”</b></a></p>
<p><a data-uid="pli-tv-kd21:1.8.16"><i>“Ajātasattunā vedehiputtena saddhin”ti.</i> <b>“Ajātasattu the Videhan.”</b></a></p>
<p><a data-uid="pli-tv-kd21:1.8.17"><i>Atha kho āyasmā mahākassapo āyasmantaṃ ānandaṃ sāmaññaphalassa nidānampi pucchi, puggalampi pucchi.</i> <b>And Mahākassapa asked Ānanda about the origin story of the Fruits of the Ascetic Life and about the person.</b></a></p>
<p><a data-uid="pli-tv-kd21:1.8.18"><i>Eteneva upāyena pañcapi nikāye pucchi.</i> <b>In this way he asked about the five collections.</b></a> <a data-uid="pli-tv-kd21:1.8.19"><i>Puṭṭho puṭṭho āyasmā ānando vissajjesi.</i> <b>And Ānanda was able to reply to every question.</b></a></p>
<h2><a data-uid="pli-tv-kd21:1.8.20"><i>2. Khuddānukhuddakasikkhāpadakathā</i> <b>The account of the lesser training rules</b></a></h2>
<p><a data-uid="pli-tv-kd21:1.9.1" data-ref="sc27, pts-vp-pli2.288, pts-cs-Kd.21.1.9, ms-pa42202"><i>Atha kho āyasmā ānando there bhikkhū etadavoca—</i> <b>Ānanda said to the senior monks,</b></a> <a data-uid="pli-tv-kd21:1.9.2"><i>“bhagavā maṃ, bhante, parinibbānakāle evamāha—</i> <b>“At the time of his final extinguishment, the Master said to me,</b></a> <a data-uid="pli-tv-kd21:1.9.3"><i>‘ākaṅkhamāno, ānanda, saṃgho mamaccayena khuddānukhuddakāni sikkhāpadāni samūhaneyyā’”ti.</i> <b>‘After my passing away, Ānanda, if the Order wishes, it may abolish the lesser training rules.’”</b></a></p>
<p><a data-uid="pli-tv-kd21:1.9.4"><i>“Pucchi pana tvaṃ, āvuso ānanda, bhagavantaṃ—</i> <b>“But, Ānanda, did you ask the Master</b></a> <a data-uid="pli-tv-kd21:1.9.5"><i>‘katamāni pana, bhante, khuddānukhuddakāni sikkhāpadānī’”ti?</i> <b>which are the lesser training rules?”</b></a></p>
<p><a data-uid="pli-tv-kd21:1.9.6"><i>“Na khohaṃ, bhante, bhagavantaṃ pucchiṃ—</i> <b>“No, I didn’t.”</b></a> <a data-uid="pli-tv-kd21:1.9.7"><i>‘katamāni pana, bhante, khuddānukhuddakāni sikkhāpadānī’”ti.</i> <b></b></a></p>
<p><a data-uid="pli-tv-kd21:1.9.8"><i>Ekacce therā evamāhaṃsu—</i> <b>Some senior monks said,</b></a> <a data-uid="pli-tv-kd21:1.9.9"><i>“cattāri pārājikāni ṭhapetvā, avasesāni khuddānukhuddakāni sikkhāpadānī”ti.</i> <b>“Apart from the four rules entailing expulsion, the rest are the lesser training rules.”</b></a> <a data-uid="pli-tv-kd21:1.9.10"><i>Ekacce therā evamāhaṃsu—</i> <b>Others said,</b></a> <a data-uid="pli-tv-kd21:1.9.11" data-ref="pts-vp-pli2.288, pts-vp-en5.399"><i>“cattāri pārājikāni ṭhapetvā, terasa saṃghādisese ṭhapetvā, avasesāni khuddānukhuddakāni sikkhāpadānī”ti.</i> <b>“Apart from the four rules entailing expulsion and the thirteen rules entailing suspension, the rest are the lesser training rules.”</b></a> <a data-uid="pli-tv-kd21:1.9.12"><i>Ekacce therā evamāhaṃsu—</i> <b>Still others said,</b></a> <a data-uid="pli-tv-kd21:1.9.13"><i>“cattāri pārājikāni ṭhapetvā, terasa saṃghādisese ṭhapetvā, dve aniyate ṭhapetvā, avasesāni khuddānukhuddakāni sikkhāpadānī”ti.</i> <b>“Apart from the four rules entailing expulsion, the thirteen rules entailing suspension, and the two undetermined rules, the rest are the lesser training rules.”</b></a> <a data-uid="pli-tv-kd21:1.9.14"><i>Ekacce therā evamāhaṃsu—</i> <b>Still others said,</b></a> <a data-uid="pli-tv-kd21:1.9.15"><i>“cattāri pārājikāni ṭhapetvā, terasa saṃghādisese ṭhapetvā, dve aniyate ṭhapetvā, tiṃsa nissaggiye pācittiye ṭhapetvā, avasesāni khuddānukhuddakāni sikkhāpadānī”ti.</i> <b>“Apart from the four rules entailing expulsion, the thirteen rules entailing suspension, the two undetermined rules, and the thirty rules entailing relinquishment and confession, the rest are the lesser training rules.”</b></a> <a data-uid="pli-tv-kd21:1.9.16"><i>Ekacce therā evamāhaṃsu—</i> <b>Still others said,</b></a> <a data-uid="pli-tv-kd21:1.9.17"><i>“cattāri pārājikāni ṭhapetvā, terasa saṃghādisese ṭhapetvā, dve aniyate ṭhapetvā, tiṃsa nissaggiye pācittiye ṭhapetvā, dvenavuti pācittiye ṭhapetvā, avasesāni khuddānukhuddakāni sikkhāpadānī”ti.</i> <b>“Apart from the four rules entailing expulsion, the thirteen rules entailing suspension, the two undetermined rules, the thirty rules entailing relinquishment and confession, and the ninety-two rules entailing confession, the rest are the lesser training rules.”</b></a> <a data-uid="pli-tv-kd21:1.9.18"><i>Ekacce therā evamāhaṃsu—</i> <b>Still others said,</b></a> <a data-uid="pli-tv-kd21:1.9.19"><i>“cattāri pārājikāni ṭhapetvā, terasa saṃghādisese ṭhapetvā, dve aniyate ṭhapetvā, tiṃsa nissaggiye pācittiye ṭhapetvā, dvenavuti pācittiye ṭhapetvā, cattāro pāṭidesanīye ṭhapetvā, avasesāni khuddānukhuddakāni sikkhāpadānī”ti.</i> <b>“Apart from the four rules entailing expulsion, the thirteen rules entailing suspension, the two undetermined rules, the thirty rules entailing relinquishment and confession, the ninety-two rules entailing confession, and the four rules entailing acknowledgment, the rest are the lesser training rules.”</b></a></p>
<p><a data-uid="pli-tv-kd21:1.9.20" data-ref="sc28, ms-pa42203"><i>Atha kho āyasmā mahākassapo saṃghaṃ ñāpesi—</i> <b>Then Venerable Mahākassapa informed the Order:</b></a></p>
<article class="kamma">
<p><a data-uid="pli-tv-kd21:1.9.21" data-ref="sc29, ms-pa42204"><i>“Suṇātu me, āvuso, saṃgho.</i> <b>“Please, I ask the Order to listen.</b></a> <a data-uid="pli-tv-kd21:1.9.22"><i>Santamhākaṃ sikkhāpadāni gihigatāni.</i> <b>We have training rules that relate to lay people.</b></a> <a data-uid="pli-tv-kd21:1.9.23"><i>Gihinopi jānanti—</i> <b>The lay people know</b></a> <a data-uid="pli-tv-kd21:1.9.24"><i>‘idaṃ vo samaṇānaṃ sakyaputtiyānaṃ kappati, idaṃ vo na kappatī’ti.</i> <b>what is allowable for us and what is not.</b></a> <a data-uid="pli-tv-kd21:1.9.25"><i>Sace mayaṃ khuddānukhuddakāni sikkhāpadāni samūhanissāma, bhavissanti vattāro—</i> <b>If we abolish the lesser training rules, some people will say,</b></a> <a data-uid="pli-tv-kd21:1.9.26" data-note="_Dhūmakālika_. For some reason this word is not commented on in the VRI version of Sp. The PTS version (Sp.V.1296), however, comments as follows: _Dhūmakālikanti yāva samaṇassa (gotamassa) parinibbānacitakadhūmo paññāyati tāva kāloti_. “_Dhūmakālika_ means the time until the smoke from the final-extinguishment pyre of the ascetic Gotama.”"><i>‘dhūmakālikaṃ samaṇena gotamena sāvakānaṃ sikkhāpadaṃ paññattaṃ.</i> <b>‘The ascetic Gotama laid down training rules for his disciples until the time of his death.</b></a> <a data-uid="pli-tv-kd21:1.9.27"><i>Yāvimesaṃ satthā aṭṭhāsi tāvime sikkhāpadesu sikkhiṃsu.</i> <b>But they practice the training rules only as long as their teacher is alive.</b></a> <a data-uid="pli-tv-kd21:1.9.28"><i>Yato imesaṃ satthā parinibbuto, na dānime sikkhāpadesu sikkhantī’ti.</i> <b>Since their teacher has now attained final extinguishment, they no longer practice the training rules.’</b></a> <a data-uid="pli-tv-kd21:1.9.29"><i>Yadi saṃghassa pattakallaṃ, saṃgho apaññattaṃ nappaññapeyya, paññattaṃ na samucchindeyya, yathāpaññattesu sikkhāpadesu samādāya vatteyya.</i> <b>If it seems appropriate to the Order, the Order should not lay down new rules, nor abolish the old ones, and it should undertake to practice the training rules as they are.</b></a> <a data-uid="pli-tv-kd21:1.9.30"><i>Esā ñatti.</i> <b>This is the motion.</b></a></p>
<p><a data-uid="pli-tv-kd21:1.9.31" data-ref="sc30, ms-pa42205"><i>Suṇātu me, āvuso, saṃgho.</i> <b>Please, Venerables, I ask the Order to listen.</b></a> <a data-uid="pli-tv-kd21:1.9.32"><i>Santamhākaṃ sikkhāpadāni gihigatāni.</i> <b>We have training rules that relate to lay people.</b></a> <a data-uid="pli-tv-kd21:1.9.33"><i>Gihinopi jānanti—</i> <b>The lay people know</b></a> <a data-uid="pli-tv-kd21:1.9.34"><i>‘idaṃ vo samaṇānaṃ sakyaputtiyānaṃ kappati, idaṃ vo na kappatī’ti.</i> <b>what is allowable for us and what is not.</b></a> <a data-uid="pli-tv-kd21:1.9.35"><i>Sace mayaṃ khuddānukhuddakāni sikkhāpadāni samūhanissāma, bhavissanti vattāro—</i> <b>If we abolish the lesser training rules, some people will say,</b></a> <a data-uid="pli-tv-kd21:1.9.36"><i>‘dhūmakālikaṃ samaṇena gotamena sāvakānaṃ sikkhāpadaṃ paññattaṃ.</i> <b>‘The ascetic Gotama laid down training rules for his disciples until the time of his death.</b></a> <a data-uid="pli-tv-kd21:1.9.37"><i>Yāvimesaṃ satthā aṭṭhāsi tāvime sikkhāpadesu sikkhiṃsu.</i> <b>But they practice the training rules only as long as their teacher is alive.</b></a> <a data-uid="pli-tv-kd21:1.9.38"><i>Yato imesaṃ satthā parinibbuto, na dānime sikkhāpadesu sikkhantī’ti.</i> <b>Since their teacher has now attained final extinguishment, they no longer practice the training rules.’</b></a> <a data-uid="pli-tv-kd21:1.9.39" data-ref="pts-vp-en5.400"><i>Saṃgho apaññattaṃ nappaññapeti, paññattaṃ na samucchindati, yathāpaññattesu sikkhāpadesu samādāya vattati.</i> <b>The Order does not lay down new rules, nor abolish the old ones, and it undertakes to practice the training rules as they are.</b></a> <a data-uid="pli-tv-kd21:1.9.40"><i>Yassāyasmato khamati apaññattassa appaññāpanā, paññattassa asamucchedo, yathāpaññattesu sikkhāpadesu samādāya vattanā, so tuṇhassa;</i> <b>Any monk who approves of not laying down new rules, nor abolishing the old ones, and of undertaking to practice them as they are should remain silent.</b></a> <a data-uid="pli-tv-kd21:1.9.41"><i>yassa nakkhamati, so bhāseyya.</i> <b>Any monk who does not approve should speak up.</b></a></p>
<p><a data-uid="pli-tv-kd21:1.9.42" data-ref="sc31, ms-pa42206"><i>Saṃgho apaññattaṃ nappaññapeti, paññattaṃ na samucchindati, yathāpaññattesu sikkhāpadesu samādāya vattati.</i> <b>The Order does not lay down new rules, nor abolish the old ones, and it undertakes to practice the training rules as they are.</b></a> <a data-uid="pli-tv-kd21:1.9.43"><i>Khamati saṃghassa, tasmā tuṇhī, evametaṃ dhārayāmī”ti.</i> <b>The Order approves and is therefore silent. I will remember it thus.”</b></a></p>
</article>
<hr>
<p><a data-uid="pli-tv-kd21:1.10.1" data-ref="sc32, pts-vp-pli2.289, pts-cs-Kd.21.1.10, ms-pa42207"><i>Atha kho therā bhikkhū āyasmantaṃ ānandaṃ etadavocuṃ—</i> <b>The senior monks said,</b></a> <a data-uid="pli-tv-kd21:1.10.2"><i>“idaṃ te, āvuso ānanda, dukkaṭaṃ, yaṃ tvaṃ bhagavantaṃ na pucchi—‘katamāni pana, bhante, khuddānukhuddakāni sikkhāpadānī’ti.</i> <b>“You have committed wrong conduct, Ānanda, in that you did not ask the Master which are the lesser training rules.</b></a> <a data-uid="pli-tv-kd21:1.10.3" data-ref="pts-vp-pli2.289"><i>Desehi taṃ dukkaṭan”ti.</i> <b>Confess that wrong conduct.”</b></a></p>
<p><a data-uid="pli-tv-kd21:1.10.4"><i>“Ahaṃ kho, bhante, assatiyā bhagavantaṃ na pucchiṃ—‘katamāni pana, bhante, khuddānukhuddakāni sikkhāpadānī’ti.</i> <b>“It was because of lack of mindfulness that I didn’t ask which are the lesser training rules.</b></a> <a data-uid="pli-tv-kd21:1.10.5"><i>Nāhaṃ taṃ dukkaṭaṃ passāmi, api cāyasmantānaṃ saddhāya desemi taṃ dukkaṭan”ti.</i> <b>I cannot see that I have committed any wrong conduct, but I will confess it out of faith in the venerables.”</b></a></p>
<p><a data-uid="pli-tv-kd21:1.10.6"><i>“Idampi te, āvuso ānanda, dukkaṭaṃ, yaṃ tvaṃ bhagavato vassikasāṭikaṃ akkamitvā sibbesi.</i> <b>“You have also committed wrong conduct in that you stepped on the Master’s rainy-season robe when you were sewing it.</b></a> <a data-uid="pli-tv-kd21:1.10.7"><i>Desehi taṃ dukkaṭan”ti.</i> <b>Confess that wrong conduct.”</b></a></p>
<p><a data-uid="pli-tv-kd21:1.10.8"><i>“Ahaṃ kho, bhante, na agāravena bhagavato vassikasāṭikaṃ akkamitvā sibbesiṃ.</i> <b>“I didn’t step on it because of disrespect.</b></a> <a data-uid="pli-tv-kd21:1.10.9"><i>Nāhaṃ taṃ dukkaṭaṃ passāmi, api cāyasmantānaṃ saddhāya desemi taṃ dukkaṭan”ti.</i> <b>I cannot see that I have committed any wrong conduct, but I will confess it out of faith in the venerables.”</b></a></p>
<p><a data-uid="pli-tv-kd21:1.10.10"><i>“Idampi te, āvuso ānanda, dukkaṭaṃ, yaṃ tvaṃ mātugāmehi bhagavato sarīraṃ paṭhamaṃ vandāpesi, tāsaṃ rodantīnaṃ bhagavato sarīraṃ assukena makkhitaṃ.</i> <b>“You have also committed wrong conduct in that you had women pay respect to the Master’s dead body first. They soiled the Master’s body with tears.</b></a> <a data-uid="pli-tv-kd21:1.10.11"><i>Desehi taṃ dukkaṭan”ti.</i> <b>Confess that wrong conduct.”</b></a></p>
<p><a data-uid="pli-tv-kd21:1.10.12" data-var="māyimāsaṃ → māyimā (bj, s1-3, pts1)"><i>“Ahaṃ kho, bhante—māyimāsaṃ vikāle ahesunti—mātugāmehi bhagavato sarīraṃ paṭhamaṃ vandāpesiṃ.</i> <b>“I did this so that it wouldn’t get too late for them.</b></a> <a data-uid="pli-tv-kd21:1.10.13" data-ref="pts-vp-en5.401"><i>Nāhaṃ taṃ dukkaṭaṃ passāmi, api cāyasmantānaṃ saddhāya desemi taṃ dukkaṭan”ti.</i> <b>I cannot see that I have committed any wrong conduct, but I will confess it out of faith in the venerables.”</b></a></p>
<p><a data-uid="pli-tv-kd21:1.10.14"><i>“Idampi te, āvuso ānanda, dukkaṭaṃ, yaṃ tvaṃ bhagavatā oḷārike nimitte kayiramāne, oḷārike obhāse kayiramāne, na bhagavantaṃ yāci—</i> <b>“You have also committed wrong conduct in that you did not, even when he gave you a broad hint, ask the Master,</b></a> <a data-uid="pli-tv-kd21:1.10.15"><i>‘tiṭṭhatu bhagavā kappaṃ, tiṭṭhatu sugato kappaṃ, bahujanahitāya bahujanasukhāya lokānukampāya atthāya hitāya sukhāya devamanussānan’ti.</i> <b>‘Please live on for an eon—for the benefit and happiness of the general population, out of compassion for the world, for the good, the benefit, and the happiness of gods and humans.’</b></a> <a data-uid="pli-tv-kd21:1.10.16"><i>Desehi taṃ dukkaṭan”ti.</i> <b>Confess that wrong conduct.”</b></a></p>
<p><a data-uid="pli-tv-kd21:1.10.17"><i>“Ahaṃ kho, bhante, mārena pariyuṭṭhitacitto na bhagavantaṃ yāciṃ—</i> <b>“I didn’t ask because my mind was possessed by the Lord of Death.</b></a> <a data-uid="pli-tv-kd21:1.10.18"><i>‘tiṭṭhatu bhagavā kappaṃ, tiṭṭhatu sugato kappaṃ, bahujanahitāya bahujanasukhāya lokānukampāya atthāya hitāya sukhāya devamanussānan’ti.</i> <b></b></a> <a data-uid="pli-tv-kd21:1.10.19"><i>Nāhaṃ taṃ dukkaṭaṃ passāmi, api cāyasmantānaṃ saddhāya desemi taṃ dukkaṭan”ti.</i> <b>I cannot see that I have committed any wrong conduct, but I will confess it out of faith in the venerables.”</b></a></p>
<p><a data-uid="pli-tv-kd21:1.10.20"><i>“Idampi te, āvuso ānanda, dukkaṭaṃ yaṃ tvaṃ mātugāmassa tathāgatappavedite dhammavinaye pabbajjaṃ ussukkaṃ akāsi.</i> <b>“You have also committed wrong conduct in that you made an effort for women to be given the going forth in the Teaching and training proclaimed by the Buddha.</b></a> <a data-uid="pli-tv-kd21:1.10.21"><i>Desehi taṃ dukkaṭan”ti.</i> <b>Confess that wrong conduct.”</b></a></p>
<p><a data-uid="pli-tv-kd21:1.10.22"><i>“Ahaṃ kho, bhante, ayaṃ mahāpajāpati gotamī bhagavato mātucchā āpādikā posikā khīrassa dāyikā bhagavantaṃ janettiyā kālaṅkatāya thaññaṃ pāyesīti mātugāmassa tathāgatappavedite dhammavinaye pabbajjaṃ ussukkaṃ akāsiṃ.</i> <b>“I made this effort because Mahāpajāpati Gotamī was the Master’s aunt who nurtured him, brought him up, and breastfed him when his own mother died.</b></a> <a data-uid="pli-tv-kd21:1.10.23"><i>Nāhaṃ taṃ dukkaṭaṃ passāmi, api cāyasmantānaṃ saddhāya desemi taṃ dukkaṭan”ti.</i> <b>I cannot see that I have committed any wrong conduct, but I will confess it out of faith in the venerables.”</b></a></p>
<hr>
<p><a data-uid="pli-tv-kd21:1.11.1" data-ref="sc33, pts-vp-pli2.290, pts-cs-Kd.21.1.11, ms-pa42208"><i>Tena kho pana samayena āyasmā purāṇo dakkhiṇāgirismiṃ cārikaṃ carati mahatā bhikkhusaṃghena saddhiṃ pañcamattehi bhikkhusatehi.</i> <b>At that time Venerable Purāṇa was wandering in the Southern Hills with a large Order of five hundred monks.</b></a> <a data-uid="pli-tv-kd21:1.11.2" data-ref="pts-vp-pli2.290, pts-vp-en5.402"><i>Atha kho āyasmā purāṇo therehi bhikkhūhi dhamme ca vinaye ca saṅgīte dakkhiṇāgirismiṃ yathābhirantaṃ viharitvā yena rājagahaṃ yena veḷuvanaṃ kalandakanivāpo yena therā bhikkhū tenupasaṅkami, upasaṅkamitvā therehi bhikkhūhi saddhiṃ paṭisammoditvā ekamantaṃ nisīdi.</i> <b>When the senior monks had concluded the communal recitation of the Teaching and the Monastic Law, and when Purāṇa had stayed in the Southern Hills for as long as he liked, he went to the Bamboo Grove at Rājagaha. There he approached the senior monks, exchanged pleasantries with them, and sat down.</b></a> <a data-uid="pli-tv-kd21:1.11.3"><i>Ekamantaṃ nisinnaṃ kho āyasmantaṃ purāṇaṃ therā bhikkhū etadavocuṃ—</i> <b>And they said to him,</b></a> <a data-uid="pli-tv-kd21:1.11.4"><i>“therehi, āvuso purāṇa, dhammo ca vinayo ca saṅgīto.</i> <b>“Purāṇa, the senior monks have jointly recited the Teaching and the Monastic Law.</b></a> <a data-uid="pli-tv-kd21:1.11.5"><i>Upehi taṃ saṅgītin”ti.</i> <b>Please accept that joint recitation.”</b></a></p>
<p><a data-uid="pli-tv-kd21:1.11.6"><i>“Susaṅgītāvuso, therehi dhammo ca vinayo ca.</i> <b>“The Teaching and the Monastic Law have been well-recited by the senior monks.</b></a> <a data-uid="pli-tv-kd21:1.11.7"><i>Api ca yatheva mayā bhagavato sammukhā sutaṃ, sammukhā paṭiggahitaṃ, tathevāhaṃ dhāressāmī”ti.</i> <b>Nevertheless, I will remember what I myself have received in the presence of the Master.”</b></a></p>
<h2><a data-uid="pli-tv-kd21:1.11.8"><i>3. Brahmadaṇḍakathā</i> <b>The account of the supreme penalty</b></a></h2>
<p><a data-uid="pli-tv-kd21:1.12.1" data-ref="sc34, pts-cs-Kd.21.1.12, ms-pa42209"><i>Atha kho āyasmā ānando there bhikkhū etadavoca—</i> <b>And Venerable Ānanda said to the senior monks,</b></a> <a data-uid="pli-tv-kd21:1.12.2"><i>“bhagavā maṃ, bhante, parinibbānakāle evamāha—</i> <b>“At the time of his final extinguishment, the Master said to me,</b></a> <a data-uid="pli-tv-kd21:1.12.3"><i>‘tena hānanda, saṃgho mamaccayena channassa bhikkhuno brahmadaṇḍaṃ āṇāpetū’”ti.</i> <b>‘After my passing away, Ānanda, the Order should impose the supreme penalty on the monk Channa.’”</b></a></p>
<p><a data-uid="pli-tv-kd21:1.12.4"><i>“Pucchi pana tvaṃ, āvuso ānanda, bhagavantaṃ—</i> <b>“Did you ask the Master</b></a> <a data-uid="pli-tv-kd21:1.12.5"><i>‘katamo pana, bhante, brahmadaṇḍo’”ti?</i> <b>what the supreme penalty is?”</b></a></p>
<p><a data-uid="pli-tv-kd21:1.12.6"><i>“Pucchiṃ khohaṃ, bhante, bhagavantaṃ—</i> <b>“I did,</b></a> <a data-uid="pli-tv-kd21:1.12.7"><i>‘katamo pana, bhante, brahmadaṇḍo’ti?</i> <b></b></a> <a data-uid="pli-tv-kd21:1.12.8"><i>‘Channo, ānanda, bhikkhu yaṃ iccheyya taṃ vadeyya.</i> <b>and he replied, ‘Whatever Channa says,</b></a> <a data-uid="pli-tv-kd21:1.12.9"><i>Bhikkhūhi channo bhikkhu neva vattabbo, na ovaditabbo, nānusāsitabbo’”ti.</i> <b>the monks should not speak to him, instruct him, or teach him.’”</b></a></p>
<p><a data-uid="pli-tv-kd21:1.12.10"><i>“Tena hāvuso ānanda, tvaṃyeva channassa bhikkhuno brahmadaṇḍaṃ āṇāpehī”ti.</i> <b>“Well then, Ānanda, impose the supreme penalty on Channa.”</b></a></p>
<p><a data-uid="pli-tv-kd21:1.12.11"><i>“Kathāhaṃ, bhante, channassa bhikkhuno brahmadaṇḍaṃ āṇāpemi, caṇḍo so bhikkhu pharuso”ti?</i> <b>“But how should I do it? Channa is violent and harsh.”</b></a></p>
<p><a data-uid="pli-tv-kd21:1.12.12"><i>“Tena hāvuso ānanda, bahukehi bhikkhūhi saddhiṃ gacchāhī”ti.</i> <b>“Go together with many monks.”</b></a></p>
<p><a data-uid="pli-tv-kd21:1.12.13" data-ref="pts-vp-en5.403" data-var="udenassa → utenassa (mr)"><i>“Evaṃ, bhante”ti kho āyasmā ānando therānaṃ bhikkhūnaṃ paṭissutvā mahatā bhikkhusaṃghena saddhiṃ pañcamattehi bhikkhusatehi nāvāya ujjavanikāya kosambiṃ ujjavi, nāvāya paccorohitvā rañño udenassa uyyānassa avidūre aññatarasmiṃ rukkhamūle nisīdi.</i> <b>Saying, “Yes, Venerable Sir,” he traveled by boat upstream to Kosambī with a large Order of five hundred monks. After disembarking, he sat down at the foot of a tree not far from King Udena’s park.</b></a></p>
<hr>
<p><a data-uid="pli-tv-kd21:1.13.1" data-ref="pts-cs-Kd.21.1.13"><i>Tena kho pana samayena rājā udeno uyyāne paricāresi saddhiṃ orodhena.</i> <b>Just then King Udena was enjoying himself in the park together with his harem.</b></a> <a data-uid="pli-tv-kd21:1.13.2"><i>Assosi kho rañño udenassa orodho—</i> <b>The harem women had heard</b></a> <a data-uid="pli-tv-kd21:1.13.3"><i>“amhākaṃ kira ācariyo ayyo ānando uyyānassa avidūre aññatarasmiṃ rukkhamūle nisinno”ti.</i> <b>that their teacher, Venerable Ānanda, was seated at the foot of a tree not far from the park.</b></a> <a data-uid="pli-tv-kd21:1.13.4"><i>Atha kho rañño udenassa orodho rājānaṃ udenaṃ etadavoca—</i> <b>They told the King,</b></a> <a data-uid="pli-tv-kd21:1.13.5"><i>“amhākaṃ kira, deva, ācariyo ayyo ānando uyyānassa avidūre aññatarasmiṃ rukkhamūle nisinno.</i> <b></b></a> <a data-uid="pli-tv-kd21:1.13.6"><i>Icchāma mayaṃ, deva, ayyaṃ ānandaṃ passitun”ti.</i> <b>adding, “Sire, we wish to see Venerable Ānanda.”</b></a></p>
<p><a data-uid="pli-tv-kd21:1.13.7"><i>“Tena hi tumhe samaṇaṃ ānandaṃ passathā”ti.</i> <b>“Well then, go ahead.”</b></a></p>
<p><a data-uid="pli-tv-kd21:1.13.8" data-ref="sc35, pts-vp-pli2.291, ms-pa42210"><i>Atha kho rañño udenassa orodho yenāyasmā ānando tenupasaṅkami, upasaṅkamitvā āyasmantaṃ ānandaṃ abhivādetvā ekamantaṃ nisīdi.</i> <b>The harem women then went to Ānanda, bowed, and sat down.</b></a> <a data-uid="pli-tv-kd21:1.13.9"><i>Ekamantaṃ nisinnaṃ kho rañño udenassa orodhaṃ āyasmā ānando dhammiyā kathāya sandassesi samādapesi samuttejesi sampahaṃsesi.</i> <b>And Ānanda instructed, inspired, and gladdened them with a teaching,</b></a> <a data-uid="pli-tv-kd21:1.13.10" data-ref="pts-vp-pli2.291"><i>Atha kho rañño udenassa orodho āyasmatā ānandena dhammiyā kathāya sandassito samādapito samuttejito sampahaṃsito āyasmato ānandassa pañca uttarāsaṅgasatāni pādāsi.</i> <b>at the end of which they gave him five hundred upper robes.</b></a> <a data-uid="pli-tv-kd21:1.13.11"><i>Atha kho rañño udenassa orodho āyasmato ānandassa bhāsitaṃ abhinanditvā anumoditvā uṭṭhāyāsanā āyasmantaṃ ānandaṃ abhivādetvā padakkhiṇaṃ katvā yena rājā udeno tenupasaṅkami.</i> <b>After rejoicing and expressing their appreciation for his teaching, they rose from their seats, bowed down, circumambulated him with their right side towards him, and went to King Udena.</b></a></p>
<p><a data-uid="pli-tv-kd21:1.14.1" data-ref="pts-cs-Kd.21.1.14"><i>Addasā kho rājā udeno orodhaṃ dūratova āgacchantaṃ.</i> <b>When King Udena saw them coming,</b></a> <a data-uid="pli-tv-kd21:1.14.2"><i>Disvāna orodhaṃ etadavoca—</i> <b>he said to them,</b></a> <a data-uid="pli-tv-kd21:1.14.3"><i>“api nu kho tumhe samaṇaṃ ānandaṃ passitthā”ti?</i> <b>“Did you see the ascetic Ānanda?”</b></a></p>
<p><a data-uid="pli-tv-kd21:1.14.4"><i>“Apassimhā kho mayaṃ, deva, ayyaṃ ānandan”ti.</i> <b>“We did.”</b></a></p>
<p><a data-uid="pli-tv-kd21:1.14.5"><i>“Api nu tumhe samaṇassa ānandassa kiñci adatthā”ti?</i> <b>“Did you give him anything?”</b></a></p>
<p><a data-uid="pli-tv-kd21:1.14.6"><i>“Adamhā kho mayaṃ, deva, ayyassa ānandassa pañca uttarāsaṅgasatānī”ti.</i> <b>“We gave him five hundred upper robes.”</b></a></p>
<p><a data-uid="pli-tv-kd21:1.14.7"><i>Rājā udeno ujjhāyati khiyyati vipāceti—</i> <b>King Udena complained and criticized him,</b></a> <a data-uid="pli-tv-kd21:1.14.8"><i>“kathañhi nāma samaṇo ānando tāva bahuṃ cīvaraṃ paṭiggahessati.</i> <b>“How can the ascetic Ānanda receive so many robes?</b></a> <a data-uid="pli-tv-kd21:1.14.9"><i>Dussavāṇijjaṃ vā samaṇo ānando karissati, paggāhikasālaṃ vā pasāressatī”ti.</i> <b>Is he starting up as cloth merchant or setting up shop?”</b></a></p>
<p><a data-uid="pli-tv-kd21:1.14.10" data-ref="sc36, ms-pa42211"><i>Atha kho rājā udeno yenāyasmā ānando tenupasaṅkami, upasaṅkamitvā āyasmatā ānandena saddhiṃ sammodi.</i> <b>King Udena then went to Ānanda, exchanged pleasantries with him,</b></a> <a data-uid="pli-tv-kd21:1.14.11"><i>Sammodanīyaṃ kathaṃ sāraṇīyaṃ vītisāretvā ekamantaṃ nisīdi.</i> <b>sat down,</b></a> <a data-uid="pli-tv-kd21:1.14.12" data-ref="pts-vp-en5.404"><i>Ekamantaṃ nisinno kho rājā udeno āyasmantaṃ ānandaṃ etadavoca—</i> <b>and said,</b></a> <a data-uid="pli-tv-kd21:1.14.13"><i>“āgamā nu khvidha, bho ānanda, amhākaṃ orodho”ti?</i> <b>“Sir Ānanda, did our harem women come here?”</b></a></p>
<p><a data-uid="pli-tv-kd21:1.14.14"><i>“Āgamāsi kho te idha, mahārāja, orodho”ti.</i> <b>“They did.”</b></a></p>
<p><a data-uid="pli-tv-kd21:1.14.15"><i>“Api pana bhoto ānandassa kiñci adāsī”ti?</i> <b>“Did they give you anything?”</b></a></p>
<p><a data-uid="pli-tv-kd21:1.14.16"><i>“Adāsi kho me, mahārāja, pañca uttarāsaṅgasatānī”ti.</i> <b>“They gave me five hundred upper robes.”</b></a></p>
<p><a data-uid="pli-tv-kd21:1.14.17"><i>“Kiṃ pana bhavaṃ ānando tāva bahuṃ cīvaraṃ karissatī”ti?</i> <b>“But what will you do with five hundred upper robes?”</b></a></p>
<p><a data-uid="pli-tv-kd21:1.14.18" data-var="Ye → ye pana (mr)"><i>“Ye te, mahārāja, bhikkhū dubbalacīvarā tehi saddhiṃ saṃvibhajissāmī”ti.</i> <b>“I will share them with those monks whose robes are worn.”</b></a></p>
<p><a data-uid="pli-tv-kd21:1.14.19"><i>“Yāni kho pana, bho ānanda, porāṇakāni dubbalacīvarāni tāni kathaṃ karissathā”ti?</i> <b>“And what will you do with the worn robes?”</b></a></p>
<p><a data-uid="pli-tv-kd21:1.14.20"><i>“Tāni, mahārāja, uttarattharaṇaṃ karissāmā”ti.</i> <b>“We will make them into bedspreads.”</b></a></p>
<p><a data-uid="pli-tv-kd21:1.14.21"><i>“Yāni pana, bho ānanda, porāṇakāni uttarattharaṇāni tāni kathaṃ karissathā”ti?</i> <b>“And what will you do with the old bedspreads?”</b></a></p>
<p><a data-uid="pli-tv-kd21:1.14.22"><i>“Tāni, mahārāja, bhisicchaviyo karissāmā”ti.</i> <b>“We will make them into mattress covers.”</b></a></p>
<p><a data-uid="pli-tv-kd21:1.14.23"><i>“Yā pana, bho ānanda, porāṇakā bhisicchaviyo tā kathaṃ karissathā”ti?</i> <b>“And what will you do with the old mattress covers?”</b></a></p>
<p><a data-uid="pli-tv-kd21:1.14.24"><i>“Tā, mahārāja, bhūmattharaṇaṃ karissāmā”ti.</i> <b>“We will make them into floor covers.”</b></a></p>
<p><a data-uid="pli-tv-kd21:1.14.25"><i>“Yāni pana, bho ānanda, porāṇakāni bhūmattharaṇāni tāni kathaṃ karissathā”ti?</i> <b>“And what will you do with the old floor covers?”</b></a></p>
<p><a data-uid="pli-tv-kd21:1.14.26"><i>“Tāni, mahārāja, pādapuñchaniyo karissāmā”ti.</i> <b>“We will make them into doormats.”</b></a></p>
<p><a data-uid="pli-tv-kd21:1.14.27"><i>“Yā pana, bho ānanda, porāṇakā pādapuñchaniyo tā kathaṃ karissathā”ti?</i> <b>“And what will you do with the old doormats?”</b></a></p>
<p><a data-uid="pli-tv-kd21:1.14.28"><i>“Tā, mahārāja, rajoharaṇaṃ karissāmā”ti.</i> <b>“We will make them into dustcloths.”</b></a></p>
<p><a data-uid="pli-tv-kd21:1.14.29"><i>“Yāni pana, bho ānanda, porāṇakāni rajoharaṇāni tāni kathaṃ karissathā”ti?</i> <b>“And what will you do with the old dustcloths?”</b></a></p>
<p><a data-uid="pli-tv-kd21:1.14.30"><i>“Tāni, mahārāja, koṭṭetvā cikkhallena madditvā paribhaṇḍaṃ limpissāmā”ti.</i> <b>“We will cut them up, mix them with mud, and smear the floors.”</b></a></p>
<p><a data-uid="pli-tv-kd21:1.14.31" data-ref="pts-vp-pli2.292, sc37, pts-vp-pli2.292, ms-pa42212" data-note="_Na kulavaṃ gamenti_. {Sp-ṭ.3.445} says, _Na kulavaṃ gamentīti niratthakavināsanaṃ na gamenti. Kucchito lavo kulavo, anayavināsoti vuttaṃ hoti_, “_Na kulavaṃ gamenti_ means they do not make it go to uselessness and ruin.”"><i>Atha kho rājā udeno—“sabbevime samaṇā sakyaputtiyā yoniso upanenti, na kulavaṃ gamentī”ti—</i> <b>King Udena thought, “These Sakyan ascetics are clever at putting things to use; nothing is wasted,”</b></a> <a data-uid="pli-tv-kd21:1.14.32"><i>āyasmato ānandassa aññānipi pañca dussasatāni pādāsi.</i> <b>and he gave another five hundred pieces of cloth to Ānanda.</b></a> <a data-uid="pli-tv-kd21:1.14.33"><i>Ayañcarahi āyasmato ānandassa paṭhamaṃ cīvarabhikkhā uppajji cīvarasahassaṃ.</i> <b>Together with the first offering of robes, Ānanda received a total of a thousand robes.</b></a></p>
<hr>
<p><a data-uid="pli-tv-kd21:1.15.1" data-ref="pts-vp-en5.405, pts-cs-Kd.21.1.15"><i>Atha kho āyasmā ānando yena ghositārāmo tenupasaṅkami, upasaṅkamitvā paññatte āsane nisīdi.</i> <b>Ānanda then went to Ghosita’s Monastery, where he sat down on a prepared seat.</b></a> <a data-uid="pli-tv-kd21:1.15.2"><i>Atha kho āyasmā channo yenāyasmā ānando tenupasaṅkami, upasaṅkamitvā āyasmantaṃ ānandaṃ abhivādetvā ekamantaṃ nisīdi.</i> <b>Venerable Channa approached Ānanda, bowed, and sat down.</b></a> <a data-uid="pli-tv-kd21:1.15.3"><i>Ekamantaṃ nisinnaṃ kho āyasmantaṃ channaṃ āyasmā ānando etadavoca—</i> <b>And Ānanda said,</b></a> <a data-uid="pli-tv-kd21:1.15.4"><i>“saṃghena te, āvuso channa, brahmadaṇḍo āṇāpito”ti.</i> <b>“Channa, the Order has imposed the supreme penalty on you.”</b></a></p>
<p><a data-uid="pli-tv-kd21:1.15.5" data-ref="sc38, ms-pa42213"><i>“Katamo pana, bhante ānanda, brahmadaṇḍo āṇāpito”ti?</i> <b>“What is the supreme penalty?”</b></a></p>
<p><a data-uid="pli-tv-kd21:1.15.6"><i>“Tvaṃ, āvuso channa, bhikkhū yaṃ iccheyyāsi taṃ vadeyyāsi.</i> <b>“Whatever you say to the monks,</b></a> <a data-uid="pli-tv-kd21:1.15.7"><i>Bhikkhūhi tvaṃ neva vattabbo, na ovaditabbo, nānusāsitabbo”ti.</i> <b>the monks should not speak to you, instruct you, or teach you.”</b></a></p>
<p><a data-uid="pli-tv-kd21:1.15.8"><i>“Nanvāhaṃ, bhante ānanda, hato ettāvatā, yatohaṃ bhikkhūhi neva vattabbo, na ovaditabbo, nānusāsitabbo”ti tattheva mucchito papato.</i> <b>Saying, “I am ruined!”, he fainted on the spot.</b></a></p>
<p><a data-uid="pli-tv-kd21:1.15.9"><i>Atha kho āyasmā channo brahmadaṇḍena aṭṭīyamāno harāyamāno jigucchamāno eko vūpakaṭṭho appamatto ātāpī pahitatto viharanto nacirasseva—</i> <b>Being troubled, ashamed, and disgusted by the supreme punishment, Channa stayed by himself, secluded, heedful, energetic, and diligent. And in this very life, he soon realized with his own insight</b></a> <a data-uid="pli-tv-kd21:1.15.10"><i>yassatthāya kulaputtā sammadeva agārasmā anagāriyaṃ pabbajanti, tadanuttaraṃ—</i> <b>the supreme goal of the spiritual life for which people from good families rightly go forth from home to homelessness.</b></a> <a data-uid="pli-tv-kd21:1.15.11"><i>brahmacariyapariyosānaṃ diṭṭheva dhamme sayaṃ abhiññā sacchikatvā upasampajja vihāsi.</i> <b>He understood</b></a> <a data-uid="pli-tv-kd21:1.15.12"><i>“Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyā”ti abbhaññāsi.</i> <b>that birth had come to an end, that the spiritual life had been lived, that the job had been done, that there was no further state of existence.</b></a> <a data-uid="pli-tv-kd21:1.15.13"><i>Aññataro ca panāyasmā channo arahataṃ ahosi.</i> <b>And Venerable Channa became one of the perfected ones.</b></a></p>
<p><a data-uid="pli-tv-kd21:1.15.14"><i>Atha kho āyasmā channo arahattaṃ patto yenāyasmā ānando tenupasaṅkami, upasaṅkamitvā āyasmantaṃ ānandaṃ etadavoca—</i> <b>He then went to Ānanda and said,</b></a> <a data-uid="pli-tv-kd21:1.15.15"><i>“paṭippassambhehi dāni me, bhante ānanda, brahmadaṇḍan”ti.</i> <b>“Venerable Ānanda, please lift the supreme punishment.”</b></a></p>
<p><a data-uid="pli-tv-kd21:1.15.16"><i>“Yadaggena tayā, āvuso channa, arahattaṃ sacchikataṃ tadaggena te brahmadaṇḍo paṭippassaddho”ti.</i> <b>“The moment you realized perfection, the supreme punishment was lifted.”</b></a></p>
<hr>
<p><a data-uid="pli-tv-kd21:1.16.1" data-ref="pts-cs-Kd.21.1.16" data-note="“Communal recitation of the Monastic Law” renders _vinayasaṅgīti_. The meaning of this compound seems straightforward, but {Sp-ṭ.3.445} interprets it as follows: _‘Dhammavinayasaṅgītiyā’ti vattabbe saṅgītiyā vinayappadhānattā ‘vinayasaṅgītiyā’ti vuttaṃ_, “When ‘communal recitation of the Teaching and the Monastic Law’ should be said, ‘_vinayasaṅgīti_’ is said instead, because of the striving according to the Monastic Law at the communal recitation.” This explanation seems contrived. Indeed, the second _saṅgīti_ is also called a _vinayasaṅgīti_, except that in this case the meaning “Communal recitation of the Monastic Law” fits well. It seems likely to me that this compound should mean the same in the two contexts that are so similar. Might it then be that the first communal recitation was limited to reciting the Monastic Law?"><i>Imāya kho pana vinayasaṅgītiyā pañca bhikkhusatāni anūnāni anadhikāni ahesuṃ.</i> <b>At this communal recitation of the Monastic Law there were five hundred monks, neither more nor less.</b></a> <a data-uid="pli-tv-kd21:1.16.2"><i>Tasmā ayaṃ vinayasaṅgīti “pañcasatikā”ti vuccatīti.</i> <b>For this reason this communal recitation is called “The group of five hundred.”</b></a></p>
<p class="endsutta"><a data-uid="pli-tv-kd21:1.16.3" data-ref="sc39, ms-pa42214"><i>Pañcasatikakkhandhako ekādasamo. Imamhi khandhake vatthū tevīsati.</i> <b>The eleventh chapter on the group of five hundred is finished. In this chapter there are twenty-three topics.</b></a></p>
<section class="uddana">
<p><a data-uid="pli-tv-kd21:1.16.4" data-ref="sc40, pts-vp-pli2.293, ms-pa42215-2223"><i>Tassuddānaṃ</i> <b>(The summary verses have not been translated.)</b></a></p>
<blockquote class="gatha">
<p><a data-uid="pli-tv-kd21:1.16.5" data-ref="sc41"><i>Parinibbute sambuddhe,</i> <b></b></a><br>
<a data-uid="pli-tv-kd21:1.16.6"><i>thero kassapasavhayo;</i> <b></b></a><br>
<a data-uid="pli-tv-kd21:1.16.7"><i>Āmantayi bhikkhugaṇaṃ,</i> <b></b></a><br>
<a data-uid="pli-tv-kd21:1.16.8"><i>saddhammamanupālako.</i> <b></b></a></p>
<p><a data-uid="pli-tv-kd21:1.16.9" data-ref="sc42, pts-vp-pli2.293"><i>Pāvāyaddhānamaggamhi,</i> <b></b></a><br>
<a data-uid="pli-tv-kd21:1.16.10"><i>subhaddena paveditaṃ;</i> <b></b></a><br>
<a data-uid="pli-tv-kd21:1.16.11"><i>Saṅgāyissāma saddhammaṃ,</i> <b></b></a><br>
<a data-uid="pli-tv-kd21:1.16.12"><i>adhammo pure dippati.</i> <b></b></a></p>
<p><a data-uid="pli-tv-kd21:1.16.13" data-ref="sc43"><i>Ekenūna pañcasataṃ,</i> <b></b></a><br>
<a data-uid="pli-tv-kd21:1.16.14"><i>ānandampi ca uccini;</i> <b></b></a><br>
<a data-uid="pli-tv-kd21:1.16.15"><i>Dhammavinayasaṅgītiṃ,</i> <b></b></a><br>
<a data-uid="pli-tv-kd21:1.16.16"><i>vasanto guhamuttame.</i> <b></b></a></p>
<p><a data-uid="pli-tv-kd21:1.16.17" data-ref="sc44"><i>Upāliṃ vinayaṃ pucchi,</i> <b></b></a><br>
<a data-uid="pli-tv-kd21:1.16.18"><i>suttantānandapaṇḍitaṃ;</i> <b></b></a><br>
<a data-uid="pli-tv-kd21:1.16.19"><i>Piṭakaṃ tīṇi saṅgītiṃ,</i> <b></b></a><br>
<a data-uid="pli-tv-kd21:1.16.20"><i>akaṃsu jinasāvakā.</i> <b></b></a></p>
<p><a data-uid="pli-tv-kd21:1.16.21" data-ref="sc45"><i>Khuddānukhuddake nānā,</i> <b></b></a><br>
<a data-uid="pli-tv-kd21:1.16.22"><i>yathāpaññattivattanā;</i> <b></b></a><br>
<a data-uid="pli-tv-kd21:1.16.23"><i>Na pucchi akkamitvāna,</i> <b></b></a><br>
<a data-uid="pli-tv-kd21:1.16.24"><i>vandāpesi na yāci ca.</i> <b></b></a></p>
<p><a data-uid="pli-tv-kd21:1.16.25" data-ref="sc46"><i>Pabbajjaṃ mātugāmassa,</i> <b></b></a><br>
<a data-uid="pli-tv-kd21:1.16.26"><i>saddhāya dukkaṭāni me;</i> <b></b></a><br>
<a data-uid="pli-tv-kd21:1.16.27"><i>Purāṇo brahmadaṇḍañca,</i> <b></b></a><br>
<a data-uid="pli-tv-kd21:1.16.28"><i>orodho udenena saha.</i> <b></b></a></p>
<p><a data-uid="pli-tv-kd21:1.16.29" data-ref="sc47"><i>Tāva bahu dubbalañca,</i> <b></b></a><br>
<a data-uid="pli-tv-kd21:1.16.30"><i>uttarattharaṇā bhisi;</i> <b></b></a><br>
<a data-uid="pli-tv-kd21:1.16.31"><i>Bhūmattharaṇā puñchaniyo,</i> <b></b></a><br>
<a data-uid="pli-tv-kd21:1.16.32"><i>rajo cikkhallamaddanā.</i> <b></b></a></p>
<p><a data-uid="pli-tv-kd21:1.16.33" data-ref="sc48"><i>Sahassacīvaraṃ uppajji,</i> <b></b></a><br>
<a data-uid="pli-tv-kd21:1.16.34"><i>paṭhamānandasavhayo;</i> <b></b></a><br>
<a data-uid="pli-tv-kd21:1.16.35"><i>Tajjito brahmadaṇḍena,</i> <b></b></a><br>
<a data-uid="pli-tv-kd21:1.16.36"><i>catussaccaṃ apāpuṇi;</i> <b></b></a><br>
<a data-uid="pli-tv-kd21:1.16.37"><i>Vasībhūtā pañcasatā,</i> <b></b></a><br>
<a data-uid="pli-tv-kd21:1.16.38"><i>tasmā pañcasatī iti.</i> <b></b></a></p>
</blockquote>
</section>
<p class="endsutta"><a data-uid="pli-tv-kd21:1.16.39" data-ref="sc49, ms-pa42224"><i>Pañcasatikakkhandhako niṭṭhito.</i> <b>The chapter on the group of five hundred is finished.</b></a></p>
</body>
</html>