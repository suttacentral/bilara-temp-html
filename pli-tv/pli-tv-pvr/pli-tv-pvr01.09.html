<!DOCTYPE html>
<html>
<head>
<title></title>
<meta charset="utf-8">
<link rel="stylesheet" type="text/css" href="../../../../style.css">
</head>
<body>
<header>
<p class="division"><a data-uid="pli-tv-pvr1.9:1.1"><i>Parivāra</i> <b></b></a></p>
<p><a data-uid="pli-tv-pvr1.9:2.1"><i>Bhikkhuvibhaṅga</i> <b></b></a></p>
<p><a data-uid="pli-tv-pvr1.9:3.1"><i>Dutiyabhāga</i> <b></b></a></p>
<h1><a data-uid="pli-tv-pvr1.9:4.1"><i>Katthapaññattivāra</i> <b></b></a></h1>
</header>
<h2><a data-uid="pli-tv-pvr1.9:5.1"><i>1. Pārājikakaṇḍa</i> <b></b></a></h2>
<p><a data-uid="pli-tv-pvr1.9:6.1" data-ref="sc1"><i>Yaṃ tena bhagavatā jānatā passatā arahatā sammāsambuddhena methunaṃ dhammaṃ paṭisevanapaccayā pārājikaṃ kattha paññattaṃ, kaṃ ārabbha, kismiṃ vatthusmiṃ … pe …</i> <b></b></a> <a data-uid="pli-tv-pvr1.9:6.2"><i>kenābhatanti?</i> <b></b></a></p>
<p><a data-uid="pli-tv-pvr1.9:7.1" data-ref="sc2, pts-vp-pli5.49"><i>Yaṃ tena bhagavatā jānatā passatā arahatā sammāsambuddhena methunaṃ dhammaṃ paṭisevanapaccayā pārājikaṃ kattha paññattanti?</i> <b></b></a> <a data-uid="pli-tv-pvr1.9:7.2"><i>Vesāliyaṃ paññattaṃ.</i> <b></b></a> <a data-uid="pli-tv-pvr1.9:7.3"><i>Kaṃ ārabbhāti?</i> <b></b></a> <a data-uid="pli-tv-pvr1.9:7.4"><i>Sudinnaṃ kalandaputtaṃ ārabbha.</i> <b></b></a> <a data-uid="pli-tv-pvr1.9:7.5"><i>Kismiṃ vatthusminti?</i> <b></b></a> <a data-uid="pli-tv-pvr1.9:7.6"><i>Sudinno kalandaputto purāṇadutiyikāya methunaṃ dhammaṃ paṭisevi, tasmiṃ vatthusmiṃ.</i> <b></b></a> <a data-uid="pli-tv-pvr1.9:7.7"><i>Atthi tattha paññatti, anupaññatti, anuppannapaññattīti?</i> <b></b></a> <a data-uid="pli-tv-pvr1.9:7.8"><i>Ekā paññatti, dve anupaññattiyo.</i> <b></b></a> <a data-uid="pli-tv-pvr1.9:7.9"><i>Anuppannapaññatti tasmiṃ natthi.</i> <b></b></a> <a data-uid="pli-tv-pvr1.9:7.10"><i>Sabbattha paññatti, padesapaññattīti?</i> <b></b></a> <a data-uid="pli-tv-pvr1.9:7.11"><i>Sabbatthapaññatti.</i> <b></b></a> <a data-uid="pli-tv-pvr1.9:7.12"><i>Sādhāraṇapaññatti, asādhāraṇapaññattīti?</i> <b></b></a> <a data-uid="pli-tv-pvr1.9:7.13"><i>Sādhāraṇapaññatti.</i> <b></b></a> <a data-uid="pli-tv-pvr1.9:7.14"><i>Ekatopaññatti, ubhatopaññattīti?</i> <b></b></a> <a data-uid="pli-tv-pvr1.9:7.15"><i>Ubhatopaññatti.</i> <b></b></a> <a data-uid="pli-tv-pvr1.9:7.16"><i>Pañcannaṃ pātimokkhuddesānaṃ katthogadhaṃ kattha pariyāpannanti?</i> <b></b></a> <a data-uid="pli-tv-pvr1.9:7.17"><i>Nidānogadhaṃ nidānapariyāpannaṃ.</i> <b></b></a> <a data-uid="pli-tv-pvr1.9:7.18"><i>Katamena uddesena uddesaṃ āgacchatīti?</i> <b></b></a> <a data-uid="pli-tv-pvr1.9:7.19"><i>Dutiyena uddesena uddesaṃ āgacchati.</i> <b></b></a> <a data-uid="pli-tv-pvr1.9:7.20"><i>Catunnaṃ vipattīnaṃ katamā vipattīti?</i> <b></b></a> <a data-uid="pli-tv-pvr1.9:7.21"><i>Sīlavipatti.</i> <b></b></a> <a data-uid="pli-tv-pvr1.9:7.22"><i>Sattannaṃ āpattikkhandhānaṃ katamo āpattikkhandhoti?</i> <b></b></a> <a data-uid="pli-tv-pvr1.9:7.23"><i>Pārājikāpattikkhandho.</i> <b></b></a> <a data-uid="pli-tv-pvr1.9:7.24"><i>Channaṃ āpattisamuṭṭhānānaṃ katihi samuṭṭhānehi samuṭṭhātīti?</i> <b></b></a> <a data-uid="pli-tv-pvr1.9:7.25"><i>Ekena samuṭṭhānena samuṭṭhāti—</i> <b></b></a> <a data-uid="pli-tv-pvr1.9:7.26"><i>kāyato ca cittato ca samuṭṭhāti, na vācato … pe …</i> <b></b></a> <a data-uid="pli-tv-pvr1.9:7.27"><i>kenābhatanti?</i> <b></b></a> <a data-uid="pli-tv-pvr1.9:7.28"><i>Paramparābhataṃ—</i> <b></b></a></p>
<blockquote class="gatha">
<p><a data-uid="pli-tv-pvr1.9:8.1" data-ref="sc3"><i>Upāli dāsako ceva,</i> <b></b></a><br>
<a data-uid="pli-tv-pvr1.9:8.2"><i>soṇako siggavo tathā;</i> <b></b></a><br>
<a data-uid="pli-tv-pvr1.9:8.3"><i>Moggaliputtena pañcamā,</i> <b></b></a><br>
<a data-uid="pli-tv-pvr1.9:8.4"><i>ete jambusirivhaye.</i> <b></b></a></p>
<p><a data-uid="pli-tv-pvr1.9:9.1" data-ref="sc4"><i>… pe …</i> <b></b></a></p>
<p><a data-uid="pli-tv-pvr1.9:10.1" data-ref="sc5"><i>Ete nāgā mahāpaññā,</i> <b></b></a><br>
<a data-uid="pli-tv-pvr1.9:10.2"><i>vinayaññū maggakovidā;</i> <b></b></a><br>
<a data-uid="pli-tv-pvr1.9:10.3"><i>Vinayaṃ dīpe pakāsesuṃ,</i> <b></b></a><br>
<a data-uid="pli-tv-pvr1.9:10.4"><i>piṭakaṃ tambapaṇṇiyāti.</i> <b></b></a></p>
</blockquote>
<p><a data-uid="pli-tv-pvr1.9:11.1" data-ref="sc6" data-var="adinnaṃ → adinnāni (bj)"><i>Yaṃ tena bhagavatā jānatā passatā arahatā sammāsambuddhena adinnaṃ ādiyanapaccayā pārājikaṃ kattha paññattanti?</i> <b></b></a> <a data-uid="pli-tv-pvr1.9:11.2"><i>Rājagahe paññattaṃ.</i> <b></b></a> <a data-uid="pli-tv-pvr1.9:11.3"><i>Kaṃ ārabbhāti?</i> <b></b></a> <a data-uid="pli-tv-pvr1.9:11.4"><i>Dhaniyaṃ kumbhakāraputtaṃ ārabbha.</i> <b></b></a> <a data-uid="pli-tv-pvr1.9:11.5"><i>Kismiṃ vatthusminti?</i> <b></b></a> <a data-uid="pli-tv-pvr1.9:11.6"><i>Dhaniyo kumbhakāraputto rañño dārūni adinnaṃ ādiyi, tasmiṃ vatthusmiṃ.</i> <b></b></a> <a data-uid="pli-tv-pvr1.9:11.7"><i>Ekā paññatti, ekā anupaññatti.</i> <b></b></a> <a data-uid="pli-tv-pvr1.9:11.8"><i>Channaṃ āpattisamuṭṭhānānaṃ tīhi samuṭṭhānehi samuṭṭhāti—</i> <b></b></a> <a data-uid="pli-tv-pvr1.9:11.9"><i>siyā kāyato ca cittato ca samuṭṭhāti, na vācato;</i> <b></b></a> <a data-uid="pli-tv-pvr1.9:11.10"><i>siyā vācato ca cittato ca samuṭṭhāti, na kāyato;</i> <b></b></a> <a data-uid="pli-tv-pvr1.9:11.11"><i>siyā kāyato ca vācato ca cittato ca samuṭṭhāti … pe ….</i> <b></b></a></p>
<p><a data-uid="pli-tv-pvr1.9:12.1" data-ref="sc7"><i>Sañcicca manussaviggahaṃ jīvitā voropanapaccayā pārājikaṃ kattha paññattanti?</i> <b></b></a> <a data-uid="pli-tv-pvr1.9:12.2"><i>Vesāliyaṃ paññattaṃ.</i> <b></b></a> <a data-uid="pli-tv-pvr1.9:12.3"><i>Kaṃ ārabbhāti?</i> <b></b></a> <a data-uid="pli-tv-pvr1.9:12.4"><i>Sambahule bhikkhū ārabbha.</i> <b></b></a> <a data-uid="pli-tv-pvr1.9:12.5"><i>Kismiṃ vatthusminti?</i> <b></b></a> <a data-uid="pli-tv-pvr1.9:12.6"><i>Sambahulā bhikkhū aññamaññaṃ jīvitā voropesuṃ, tasmiṃ vatthusmiṃ.</i> <b></b></a> <a data-uid="pli-tv-pvr1.9:12.7"><i>Ekā paññatti, ekā anupaññatti.</i> <b></b></a> <a data-uid="pli-tv-pvr1.9:12.8"><i>Channaṃ āpattisamuṭṭhānānaṃ tīhi samuṭṭhānehi samuṭṭhāti—</i> <b></b></a> <a data-uid="pli-tv-pvr1.9:12.9"><i>siyā kāyato ca cittato ca samuṭṭhāti, na vācato;</i> <b></b></a> <a data-uid="pli-tv-pvr1.9:12.10"><i>siyā vācato ca cittato ca samuṭṭhāti, na kāyato;</i> <b></b></a> <a data-uid="pli-tv-pvr1.9:12.11"><i>siyā kāyato ca vācato ca cittato ca samuṭṭhāti … pe ….</i> <b></b></a></p>
<p><a data-uid="pli-tv-pvr1.9:13.1" data-ref="sc8"><i>Asantaṃ abhūtaṃ uttarimanussadhammaṃ ullapanapaccayā pārājikaṃ kattha paññattanti?</i> <b></b></a> <a data-uid="pli-tv-pvr1.9:13.2"><i>Vesāliyaṃ paññattaṃ.</i> <b></b></a> <a data-uid="pli-tv-pvr1.9:13.3"><i>Kaṃ ārabbhāti?</i> <b></b></a> <a data-uid="pli-tv-pvr1.9:13.4"><i>Vaggumudātīriye bhikkhū ārabbha.</i> <b></b></a> <a data-uid="pli-tv-pvr1.9:13.5"><i>Kismiṃ vatthusminti?</i> <b></b></a> <a data-uid="pli-tv-pvr1.9:13.6"><i>Vaggumudātīriyā bhikkhū gihīnaṃ aññamaññassa uttarimanussadhammassa vaṇṇaṃ bhāsiṃsu, tasmiṃ vatthusmiṃ.</i> <b></b></a> <a data-uid="pli-tv-pvr1.9:13.7"><i>Ekā paññatti, ekā anupaññatti.</i> <b></b></a> <a data-uid="pli-tv-pvr1.9:13.8"><i>Channaṃ āpattisamuṭṭhānānaṃ tīhi samuṭṭhānehi samuṭṭhāti—</i> <b></b></a> <a data-uid="pli-tv-pvr1.9:13.9"><i>siyā kāyato ca cittato ca samuṭṭhāti, na vācato;</i> <b></b></a> <a data-uid="pli-tv-pvr1.9:13.10"><i>siyā vācato ca cittato ca samuṭṭhāti, na kāyato;</i> <b></b></a> <a data-uid="pli-tv-pvr1.9:13.11"><i>siyā kāyato ca vācato ca cittato ca samuṭṭhāti … pe ….</i> <b></b></a></p>
<p class="end"><a data-uid="pli-tv-pvr1.9:14.1" data-ref="sc9"><i>Cattāro pārājikā niṭṭhitā.</i> <b></b></a></p>
<h2><a data-uid="pli-tv-pvr1.9:15.1"><i>2. Saṃghādisesakaṇḍādi</i> <b></b></a></h2>
<p><a data-uid="pli-tv-pvr1.9:16.1" data-ref="sc10"><i>Yaṃ tena bhagavatā jānatā passatā arahatā sammāsambuddhena upakkamitvā asuciṃ mocanapaccayā saṃghādiseso kattha paññatto, kaṃ ārabbha, kismiṃ vatthusmiṃ … pe …</i> <b></b></a> <a data-uid="pli-tv-pvr1.9:16.2"><i>kenābhatanti?</i> <b></b></a></p>
<p><a data-uid="pli-tv-pvr1.9:17.1" data-ref="sc11"><i>Yaṃ tena bhagavatā jānatā passatā arahatā sammāsambuddhena upakkamitvā asuciṃ mocanapaccayā saṃghādiseso kattha paññattoti?</i> <b></b></a> <a data-uid="pli-tv-pvr1.9:17.2"><i>Sāvatthiyaṃ paññatto.</i> <b></b></a> <a data-uid="pli-tv-pvr1.9:17.3"><i>Kaṃ ārabbhāti?</i> <b></b></a> <a data-uid="pli-tv-pvr1.9:17.4"><i>Āyasmantaṃ seyyasakaṃ ārabbha.</i> <b></b></a> <a data-uid="pli-tv-pvr1.9:17.5"><i>Kismiṃ vatthusminti?</i> <b></b></a> <a data-uid="pli-tv-pvr1.9:17.6"><i>Āyasmā seyyasako upakkamitvā asuciṃ mocesi, tasmiṃ vatthusmiṃ.</i> <b></b></a> <a data-uid="pli-tv-pvr1.9:17.7"><i>Atthi tattha paññatti, anupaññatti, anuppannapaññattīti?</i> <b></b></a> <a data-uid="pli-tv-pvr1.9:17.8"><i>Ekā paññatti, ekā anupaññatti.</i> <b></b></a> <a data-uid="pli-tv-pvr1.9:17.9"><i>Anuppannapaññatti tasmiṃ natthi.</i> <b></b></a> <a data-uid="pli-tv-pvr1.9:17.10"><i>Sabbatthapaññatti, padesapaññattīti?</i> <b></b></a> <a data-uid="pli-tv-pvr1.9:17.11"><i>Sabbatthapaññatti.</i> <b></b></a> <a data-uid="pli-tv-pvr1.9:17.12"><i>Sādhāraṇapaññatti, asādhāraṇapaññattīti?</i> <b></b></a> <a data-uid="pli-tv-pvr1.9:17.13"><i>Asādhāraṇapaññatti.</i> <b></b></a> <a data-uid="pli-tv-pvr1.9:17.14"><i>Ekatopaññatti, ubhatopaññattīti?</i> <b></b></a> <a data-uid="pli-tv-pvr1.9:17.15"><i>Ekatopaññatti.</i> <b></b></a> <a data-uid="pli-tv-pvr1.9:17.16"><i>Pañcannaṃ pātimokkhuddesānaṃ katthogadhaṃ kattha pariyāpannanti?</i> <b></b></a> <a data-uid="pli-tv-pvr1.9:17.17"><i>Nidānogadhaṃ nidānapariyāpannaṃ.</i> <b></b></a> <a data-uid="pli-tv-pvr1.9:17.18"><i>Katamena uddesena uddesaṃ āgacchatīti?</i> <b></b></a> <a data-uid="pli-tv-pvr1.9:17.19"><i>Tatiyena uddesena uddesaṃ āgacchati.</i> <b></b></a> <a data-uid="pli-tv-pvr1.9:17.20"><i>Catunnaṃ vipattīnaṃ katamā vipattīti?</i> <b></b></a> <a data-uid="pli-tv-pvr1.9:17.21"><i>Sīlavipatti.</i> <b></b></a> <a data-uid="pli-tv-pvr1.9:17.22"><i>Sattannaṃ āpattikkhandhānaṃ katamo āpattikkhandhoti?</i> <b></b></a> <a data-uid="pli-tv-pvr1.9:17.23"><i>Saṃghādisesāpattikkhandho.</i> <b></b></a> <a data-uid="pli-tv-pvr1.9:17.24"><i>Channaṃ āpattisamuṭṭhānānaṃ katihi samuṭṭhānehi samuṭṭhātīti?</i> <b></b></a> <a data-uid="pli-tv-pvr1.9:17.25"><i>Ekena samuṭṭhānena samuṭṭhāti—</i> <b></b></a> <a data-uid="pli-tv-pvr1.9:17.26"><i>kāyato ca cittato ca samuṭṭhāti, na vācato … pe …</i> <b></b></a> <a data-uid="pli-tv-pvr1.9:17.27"><i>kenābhatanti?</i> <b></b></a> <a data-uid="pli-tv-pvr1.9:17.28"><i>Paramparābhataṃ—</i> <b></b></a></p>
<blockquote class="gatha">
<p><a data-uid="pli-tv-pvr1.9:18.1" data-ref="sc12"><i>Upāli dāsako ceva,</i> <b></b></a><br>
<a data-uid="pli-tv-pvr1.9:18.2"><i>soṇako siggavo tathā;</i> <b></b></a><br>
<a data-uid="pli-tv-pvr1.9:18.3"><i>Moggaliputtena pañcamā,</i> <b></b></a><br>
<a data-uid="pli-tv-pvr1.9:18.4"><i>ete jambusirivhaye.</i> <b></b></a></p>
<p><a data-uid="pli-tv-pvr1.9:19.1" data-ref="sc13"><i>… pe …</i> <b></b></a></p>
<p><a data-uid="pli-tv-pvr1.9:20.1" data-ref="sc14"><i>Ete nāgā mahāpaññā,</i> <b></b></a><br>
<a data-uid="pli-tv-pvr1.9:20.2"><i>Vinayaññū maggakovidā;</i> <b></b></a><br>
<a data-uid="pli-tv-pvr1.9:20.3"><i>Vinayaṃ dīpe pakāsesuṃ,</i> <b></b></a><br>
<a data-uid="pli-tv-pvr1.9:20.4"><i>Piṭakaṃ tambapaṇṇiyāti. #1</i> <b></b></a></p>
</blockquote>
<p><a data-uid="pli-tv-pvr1.9:21.1" data-ref="sc15"><i>Mātugāmena saddhiṃ kāyasaṃsaggaṃ samāpajjanapaccayā saṃghādiseso kattha paññattoti?</i> <b></b></a> <a data-uid="pli-tv-pvr1.9:21.2"><i>Sāvatthiyaṃ paññatto.</i> <b></b></a> <a data-uid="pli-tv-pvr1.9:21.3"><i>Kaṃ ārabbhāti?</i> <b></b></a> <a data-uid="pli-tv-pvr1.9:21.4"><i>Āyasmantaṃ udāyiṃ ārabbha.</i> <b></b></a> <a data-uid="pli-tv-pvr1.9:21.5"><i>Kismiṃ vatthusminti?</i> <b></b></a> <a data-uid="pli-tv-pvr1.9:21.6"><i>Āyasmā udāyī mātugāmena saddhiṃ kāyasaṃsaggaṃ samāpajji, tasmiṃ vatthusmiṃ.</i> <b></b></a> <a data-uid="pli-tv-pvr1.9:21.7"><i>Ekā paññatti.</i> <b></b></a> <a data-uid="pli-tv-pvr1.9:21.8"><i>Channaṃ āpattisamuṭṭhānānaṃ ekena samuṭṭhānena samuṭṭhāti—</i> <b></b></a> <a data-uid="pli-tv-pvr1.9:21.9"><i>kāyato ca cittato ca samuṭṭhāti, na vācato … pe …. #2</i> <b></b></a></p>
<p><a data-uid="pli-tv-pvr1.9:22.1" data-ref="sc16"><i>Mātugāmaṃ duṭṭhullāhi vācāhi obhāsanapaccayā saṃghādiseso kattha paññattoti?</i> <b></b></a> <a data-uid="pli-tv-pvr1.9:22.2"><i>Sāvatthiyaṃ paññatto.</i> <b></b></a> <a data-uid="pli-tv-pvr1.9:22.3"><i>Kaṃ ārabbhāti?</i> <b></b></a> <a data-uid="pli-tv-pvr1.9:22.4"><i>Āyasmantaṃ udāyiṃ ārabbha.</i> <b></b></a> <a data-uid="pli-tv-pvr1.9:22.5"><i>Kismiṃ vatthusminti?</i> <b></b></a> <a data-uid="pli-tv-pvr1.9:22.6"><i>Āyasmā udāyī mātugāmaṃ duṭṭhullāhi vācāhi obhāsi, tasmiṃ vatthusmiṃ.</i> <b></b></a> <a data-uid="pli-tv-pvr1.9:22.7"><i>Ekā paññatti.</i> <b></b></a> <a data-uid="pli-tv-pvr1.9:22.8"><i>Channaṃ āpattisamuṭṭhānānaṃ tīhi samuṭṭhānehi samuṭṭhāti—</i> <b></b></a> <a data-uid="pli-tv-pvr1.9:22.9"><i>siyā kāyato ca cittato ca samuṭṭhāti, na vācato;</i> <b></b></a> <a data-uid="pli-tv-pvr1.9:22.10"><i>siyā vācato ca cittato ca samuṭṭhāti, na kāyato;</i> <b></b></a> <a data-uid="pli-tv-pvr1.9:22.11"><i>siyā kāyato ca vācato ca cittato ca samuṭṭhāti … pe …. #3</i> <b></b></a></p>
<p><a data-uid="pli-tv-pvr1.9:23.1" data-ref="sc17"><i>Mātugāmassa santike attakāmapāricariyāya vaṇṇaṃ bhāsanapaccayā saṃghādiseso kattha paññattoti?</i> <b></b></a> <a data-uid="pli-tv-pvr1.9:23.2"><i>Sāvatthiyaṃ paññatto.</i> <b></b></a> <a data-uid="pli-tv-pvr1.9:23.3"><i>Kaṃ ārabbhāti?</i> <b></b></a> <a data-uid="pli-tv-pvr1.9:23.4"><i>Āyasmantaṃ udāyiṃ ārabbha.</i> <b></b></a> <a data-uid="pli-tv-pvr1.9:23.5"><i>Kismiṃ vatthusminti?</i> <b></b></a> <a data-uid="pli-tv-pvr1.9:23.6"><i>Āyasmā udāyī mātugāmassa santike attakāmapāricariyāya vaṇṇaṃ bhāsi, tasmiṃ vatthusmiṃ.</i> <b></b></a> <a data-uid="pli-tv-pvr1.9:23.7"><i>Ekā paññatti.</i> <b></b></a> <a data-uid="pli-tv-pvr1.9:23.8"><i>Channaṃ āpattisamuṭṭhānānaṃ tīhi samuṭṭhānehi samuṭṭhāti … pe …. #4</i> <b></b></a></p>
<p><a data-uid="pli-tv-pvr1.9:24.1" data-ref="sc18"><i>Sañcarittaṃ samāpajjanapaccayā saṃghādiseso kattha paññattoti?</i> <b></b></a> <a data-uid="pli-tv-pvr1.9:24.2"><i>Sāvatthiyaṃ paññatto.</i> <b></b></a> <a data-uid="pli-tv-pvr1.9:24.3"><i>Kaṃ ārabbhāti?</i> <b></b></a> <a data-uid="pli-tv-pvr1.9:24.4"><i>Āyasmantaṃ udāyiṃ ārabbha.</i> <b></b></a> <a data-uid="pli-tv-pvr1.9:24.5"><i>Kismiṃ vatthusminti?</i> <b></b></a> <a data-uid="pli-tv-pvr1.9:24.6"><i>Āyasmā udāyī sañcarittaṃ samāpajji, tasmiṃ vatthusmiṃ.</i> <b></b></a> <a data-uid="pli-tv-pvr1.9:24.7"><i>Ekā paññatti, ekā anupaññatti.</i> <b></b></a> <a data-uid="pli-tv-pvr1.9:24.8"><i>Channaṃ āpattisamuṭṭhānānaṃ chahi samuṭṭhānehi samuṭṭhāti—</i> <b></b></a> <a data-uid="pli-tv-pvr1.9:24.9"><i>siyā kāyato samuṭṭhāti, na vācato na cittato;</i> <b></b></a> <a data-uid="pli-tv-pvr1.9:24.10"><i>siyā vācato samuṭṭhāti, na kāyato na cittato;</i> <b></b></a> <a data-uid="pli-tv-pvr1.9:24.11"><i>siyā kāyato ca vācato ca samuṭṭhāti, na cittato;</i> <b></b></a> <a data-uid="pli-tv-pvr1.9:24.12"><i>siyā kāyato ca cittato ca samuṭṭhāti, na vācato;</i> <b></b></a> <a data-uid="pli-tv-pvr1.9:24.13"><i>siyā vācato ca cittato ca samuṭṭhāti, na kāyato;</i> <b></b></a> <a data-uid="pli-tv-pvr1.9:24.14"><i>siyā kāyato ca vācato ca cittato ca samuṭṭhāti … pe …. #5</i> <b></b></a></p>
<p><a data-uid="pli-tv-pvr1.9:25.1" data-ref="sc19, pts-vp-pli5.50"><i>Saññācikāya kuṭiṃ kārāpanapaccayā saṃghādiseso kattha paññattoti?</i> <b></b></a> <a data-uid="pli-tv-pvr1.9:25.2"><i>Āḷaviyaṃ paññatto.</i> <b></b></a> <a data-uid="pli-tv-pvr1.9:25.3"><i>Kaṃ ārabbhāti?</i> <b></b></a> <a data-uid="pli-tv-pvr1.9:25.4"><i>Āḷavake bhikkhū ārabbha.</i> <b></b></a> <a data-uid="pli-tv-pvr1.9:25.5"><i>Kismiṃ vatthusminti?</i> <b></b></a> <a data-uid="pli-tv-pvr1.9:25.6"><i>Āḷavakā bhikkhū saññācikāya kuṭiyo kārāpesuṃ, tasmiṃ vatthusmiṃ.</i> <b></b></a> <a data-uid="pli-tv-pvr1.9:25.7"><i>Ekā paññatti.</i> <b></b></a> <a data-uid="pli-tv-pvr1.9:25.8"><i>Channaṃ āpattisamuṭṭhānānaṃ chahi samuṭṭhānehi samuṭṭhāti … pe …. #6</i> <b></b></a></p>
<p><a data-uid="pli-tv-pvr1.9:26.1" data-ref="sc20"><i>Mahallakaṃ vihāraṃ kārāpanapaccayā saṃghādiseso kattha paññattoti?</i> <b></b></a> <a data-uid="pli-tv-pvr1.9:26.2"><i>Kosambiyaṃ paññatto.</i> <b></b></a> <a data-uid="pli-tv-pvr1.9:26.3"><i>Kaṃ ārabbhāti?</i> <b></b></a> <a data-uid="pli-tv-pvr1.9:26.4"><i>Āyasmantaṃ channaṃ ārabbha.</i> <b></b></a> <a data-uid="pli-tv-pvr1.9:26.5"><i>Kismiṃ vatthusminti?</i> <b></b></a> <a data-uid="pli-tv-pvr1.9:26.6"><i>Āyasmā channo vihāravatthuṃ sodhento aññataraṃ cetiyarukkhaṃ chedāpesi, tasmiṃ vatthusmiṃ.</i> <b></b></a> <a data-uid="pli-tv-pvr1.9:26.7"><i>Ekā paññatti.</i> <b></b></a> <a data-uid="pli-tv-pvr1.9:26.8"><i>Channaṃ āpattisamuṭṭhānānaṃ chahi samuṭṭhānehi samuṭṭhāti … pe …. #7</i> <b></b></a></p>
<p><a data-uid="pli-tv-pvr1.9:27.1" data-ref="sc21"><i>Bhikkhuṃ amūlakena pārājikena dhammena anuddhaṃsanapaccayā saṃghādiseso kattha paññattoti?</i> <b></b></a> <a data-uid="pli-tv-pvr1.9:27.2"><i>Rājagahe paññatto.</i> <b></b></a> <a data-uid="pli-tv-pvr1.9:27.3"><i>Kaṃ ārabbhāti?</i> <b></b></a> <a data-uid="pli-tv-pvr1.9:27.4"><i>Mettiyabhūmajake bhikkhū ārabbha.</i> <b></b></a> <a data-uid="pli-tv-pvr1.9:27.5"><i>Kismiṃ vatthusminti?</i> <b></b></a> <a data-uid="pli-tv-pvr1.9:27.6"><i>Mettiyabhūmajakā bhikkhū āyasmantaṃ dabbaṃ mallaputtaṃ amūlakena pārājikena dhammena anuddhaṃsesuṃ, tasmiṃ vatthusmiṃ.</i> <b></b></a> <a data-uid="pli-tv-pvr1.9:27.7"><i>Ekā paññatti.</i> <b></b></a> <a data-uid="pli-tv-pvr1.9:27.8"><i>Channaṃ āpattisamuṭṭhānānaṃ tīhi samuṭṭhānehi samuṭṭhāti … pe …. #8</i> <b></b></a></p>
<p><a data-uid="pli-tv-pvr1.9:28.1" data-ref="sc22"><i>Bhikkhuṃ aññabhāgiyassa adhikaraṇassa kiñcidesaṃ lesamattaṃ upādāya pārājikena dhammena anuddhaṃsanapaccayā saṃghādiseso kattha paññattoti?</i> <b></b></a> <a data-uid="pli-tv-pvr1.9:28.2"><i>Rājagahe paññatto.</i> <b></b></a> <a data-uid="pli-tv-pvr1.9:28.3"><i>Kaṃ ārabbhāti?</i> <b></b></a> <a data-uid="pli-tv-pvr1.9:28.4"><i>Mettiyabhūmajake bhikkhū ārabbha.</i> <b></b></a> <a data-uid="pli-tv-pvr1.9:28.5"><i>Kismiṃ vatthusminti?</i> <b></b></a> <a data-uid="pli-tv-pvr1.9:28.6"><i>Mettiyabhūmajakā bhikkhū āyasmantaṃ dabbaṃ mallaputtaṃ aññabhāgiyassa adhikaraṇassa kiñci desaṃ lesamattaṃ upādāya pārājikena dhammena anuddhaṃsesuṃ, tasmiṃ vatthusmiṃ.</i> <b></b></a> <a data-uid="pli-tv-pvr1.9:28.7"><i>Ekā paññatti.</i> <b></b></a> <a data-uid="pli-tv-pvr1.9:28.8"><i>Channaṃ āpattisamuṭṭhānānaṃ tīhi samuṭṭhānehi samuṭṭhāti … pe …. #9</i> <b></b></a></p>
<p><a data-uid="pli-tv-pvr1.9:29.1" data-ref="sc23"><i>Saṃghabhedakassa bhikkhuno yāvatatiyaṃ samanubhāsanāya na paṭinissajjanapaccayā saṃghādiseso kattha paññattoti?</i> <b></b></a> <a data-uid="pli-tv-pvr1.9:29.2"><i>Rājagahe paññatto.</i> <b></b></a> <a data-uid="pli-tv-pvr1.9:29.3"><i>Kaṃ ārabbhāti?</i> <b></b></a> <a data-uid="pli-tv-pvr1.9:29.4"><i>Devadattaṃ ārabbha.</i> <b></b></a> <a data-uid="pli-tv-pvr1.9:29.5"><i>Kismiṃ vatthusminti?</i> <b></b></a> <a data-uid="pli-tv-pvr1.9:29.6"><i>Devadatto samaggassa saṃghassa bhedāya parakkami, tasmiṃ vatthusmiṃ.</i> <b></b></a> <a data-uid="pli-tv-pvr1.9:29.7"><i>Ekā paññatti.</i> <b></b></a> <a data-uid="pli-tv-pvr1.9:29.8"><i>Channaṃ āpattisamuṭṭhānānaṃ ekena samuṭṭhānena samuṭṭhāti—</i> <b></b></a> <a data-uid="pli-tv-pvr1.9:29.9"><i>kāyato ca vācato ca cittato ca samuṭṭhāti … pe …. #10</i> <b></b></a></p>
<p><a data-uid="pli-tv-pvr1.9:30.1" data-ref="sc24"><i>Bhedakānuvattakānaṃ bhikkhūnaṃ yāvatatiyaṃ samanubhāsanāya na paṭinissajjanapaccayā saṃghādiseso kattha paññattoti?</i> <b></b></a> <a data-uid="pli-tv-pvr1.9:30.2"><i>Rājagahe paññatto.</i> <b></b></a> <a data-uid="pli-tv-pvr1.9:30.3"><i>Kaṃ ārabbhāti?</i> <b></b></a> <a data-uid="pli-tv-pvr1.9:30.4"><i>Sambahule bhikkhū ārabbha.</i> <b></b></a> <a data-uid="pli-tv-pvr1.9:30.5"><i>Kismiṃ vatthusminti?</i> <b></b></a> <a data-uid="pli-tv-pvr1.9:30.6"><i>Sambahulā bhikkhū devadattassa saṃghabhedāya parakkamantassa anuvattakā ahesuṃ vaggavādakā, tasmiṃ vatthusmiṃ.</i> <b></b></a> <a data-uid="pli-tv-pvr1.9:30.7"><i>Ekā paññatti.</i> <b></b></a> <a data-uid="pli-tv-pvr1.9:30.8"><i>Channaṃ āpattisamuṭṭhānānaṃ ekena samuṭṭhānena samuṭṭhāti—</i> <b></b></a> <a data-uid="pli-tv-pvr1.9:30.9"><i>kāyato ca vācato ca cittato ca samuṭṭhāti … pe …. #11</i> <b></b></a></p>
<p><a data-uid="pli-tv-pvr1.9:31.1" data-ref="sc25"><i>Dubbacassa bhikkhuno yāvatatiyaṃ samanubhāsanāya na paṭinissajjanapaccayā saṃghādiseso kattha paññattoti?</i> <b></b></a> <a data-uid="pli-tv-pvr1.9:31.2"><i>Kosambiyaṃ paññatto.</i> <b></b></a> <a data-uid="pli-tv-pvr1.9:31.3"><i>Kaṃ ārabbhāti?</i> <b></b></a> <a data-uid="pli-tv-pvr1.9:31.4"><i>Āyasmantaṃ channaṃ ārabbha.</i> <b></b></a> <a data-uid="pli-tv-pvr1.9:31.5"><i>Kismiṃ vatthusminti?</i> <b></b></a> <a data-uid="pli-tv-pvr1.9:31.6"><i>Āyasmā channo bhikkhūhi sahadhammikaṃ vuccamāno attānaṃ avacanīyaṃ akāsi, tasmiṃ vatthusmiṃ.</i> <b></b></a> <a data-uid="pli-tv-pvr1.9:31.7"><i>Ekā paññatti.</i> <b></b></a> <a data-uid="pli-tv-pvr1.9:31.8"><i>Channaṃ āpattisamuṭṭhānānaṃ ekena samuṭṭhānena samuṭṭhāti—</i> <b></b></a> <a data-uid="pli-tv-pvr1.9:31.9"><i>kāyato ca vācato ca cittato ca samuṭṭhāti … pe …. #12</i> <b></b></a></p>
<p><a data-uid="pli-tv-pvr1.9:32.1" data-ref="sc26"><i>Kuladūsakassa bhikkhuno yāvatatiyaṃ samanubhāsanāya na paṭinissajjanapaccayā saṃghādiseso kattha paññattoti?</i> <b></b></a> <a data-uid="pli-tv-pvr1.9:32.2"><i>Sāvatthiyaṃ paññatto.</i> <b></b></a> <a data-uid="pli-tv-pvr1.9:32.3"><i>Kaṃ ārabbhāti?</i> <b></b></a> <a data-uid="pli-tv-pvr1.9:32.4"><i>Assajipunabbasuke bhikkhū ārabbha.</i> <b></b></a> <a data-uid="pli-tv-pvr1.9:32.5"><i>Kismiṃ vatthusminti?</i> <b></b></a> <a data-uid="pli-tv-pvr1.9:32.6"><i>Assajipunabbasukā bhikkhū saṃghena pabbājanīyakammakatā bhikkhū chandagāmitā dosagāmitā mohagāmitā bhayagāmitā pāpesuṃ, tasmiṃ vatthusmiṃ.</i> <b></b></a> <a data-uid="pli-tv-pvr1.9:32.7"><i>Ekā paññatti.</i> <b></b></a> <a data-uid="pli-tv-pvr1.9:32.8"><i>Channaṃ āpattisamuṭṭhānānaṃ ekena samuṭṭhānena samuṭṭhāti—</i> <b></b></a> <a data-uid="pli-tv-pvr1.9:32.9"><i>kāyato ca vācato ca cittato ca samuṭṭhāti … pe …. #13</i> <b></b></a></p>
<p><a data-uid="pli-tv-pvr1.9:33.1" data-ref="sc27"><i>Anādariyaṃ paṭicca udake uccāraṃ vā passāvaṃ vā kheḷaṃ vā karaṇapaccayā dukkaṭaṃ kattha paññattanti?</i> <b></b></a> <a data-uid="pli-tv-pvr1.9:33.2"><i>Sāvatthiyaṃ paññattaṃ.</i> <b></b></a> <a data-uid="pli-tv-pvr1.9:33.3"><i>Kaṃ ārabbhāti?</i> <b></b></a> <a data-uid="pli-tv-pvr1.9:33.4"><i>Chabbaggiye bhikkhū ārabbha.</i> <b></b></a> <a data-uid="pli-tv-pvr1.9:33.5"><i>Kismiṃ vatthusminti?</i> <b></b></a> <a data-uid="pli-tv-pvr1.9:33.6"><i>Chabbaggiyā bhikkhū udake uccārampi passāvampi kheḷampi akaṃsu, tasmiṃ vatthusmiṃ.</i> <b></b></a> <a data-uid="pli-tv-pvr1.9:33.7"><i>Ekā paññatti, ekā anupaññatti.</i> <b></b></a> <a data-uid="pli-tv-pvr1.9:33.8"><i>Channaṃ āpattisamuṭṭhānānaṃ ekena samuṭṭhānena samuṭṭhāti—</i> <b></b></a> <a data-uid="pli-tv-pvr1.9:33.9"><i>kāyato ca cittato ca samuṭṭhāti, na vācato … pe …. #14</i> <b></b></a></p>
<p class="endsutta"><a data-uid="pli-tv-pvr1.9:34.1" data-ref="sc28"><i>Katthapaññattivāro niṭṭhito paṭhamo.</i> <b></b></a></p>
</body>
</html>
