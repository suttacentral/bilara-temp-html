<html>
<head>
<title></title>
<meta charset="utf-8">
<link rel="stylesheet" type="text/css" href="../../../../style.css">
</head>
<body>
<header>
<p class="division"><a data-uid="pli-tv-pvr8:0.1"><i>Parivāra</i> <b></b></a></p>
<h1><a data-uid="pli-tv-pvr8:0.2"><i>Uposathādipucchāvissajjanā</i> <b></b></a></h1>
</header>
<h2><a data-uid="pli-tv-pvr8:0.3" data-var="1 Ādimajjhantapucchana → pucchā (bj)"><i>1 Ādimajjhantapucchana</i> <b></b></a></h2>
<p><a data-uid="pli-tv-pvr8:1.1" data-ref="sc1, pts-vp-pli5.142"><i>Uposathakammassa ko ādi, kiṃ majjhe, kiṃ pariyosānaṃ?</i> <b></b></a> <a data-uid="pli-tv-pvr8:1.2"><i>Pavāraṇākammassa ko ādi, kiṃ majjhe, kiṃ pariyosānaṃ?</i> <b></b></a> <a data-uid="pli-tv-pvr8:1.3"><i>Tajjanīyakammassa ko ādi, kiṃ majjhe, kiṃ pariyosānaṃ?</i> <b></b></a> <a data-uid="pli-tv-pvr8:1.4"><i>Niyassakammassa … pe …</i> <b></b></a> <a data-uid="pli-tv-pvr8:1.5"><i>pabbājanīyakammassa … pe …</i> <b></b></a> <a data-uid="pli-tv-pvr8:1.6"><i>paṭisāraṇīyakammassa … pe …</i> <b></b></a> <a data-uid="pli-tv-pvr8:1.7"><i>ukkhepanīyakammassa … pe …</i> <b></b></a> <a data-uid="pli-tv-pvr8:1.8"><i>parivāsadānassa … pe …</i> <b></b></a> <a data-uid="pli-tv-pvr8:1.9"><i>mūlāyapaṭikassanāya … pe …</i> <b></b></a> <a data-uid="pli-tv-pvr8:1.10"><i>mānattadānassa … pe …</i> <b></b></a> <a data-uid="pli-tv-pvr8:1.11"><i>abbhānassa … pe …</i> <b></b></a> <a data-uid="pli-tv-pvr8:1.12"><i>upasampadākammassa ko ādi, kiṃ majjhe, kiṃ pariyosānaṃ?</i> <b></b></a> <a data-uid="pli-tv-pvr8:1.13"><i>Tajjanīyakammassa paṭippassaddhiyā ko ādi, kiṃ majjhe, kiṃ pariyosānaṃ?</i> <b></b></a> <a data-uid="pli-tv-pvr8:1.14"><i>Niyassakammassa paṭippassaddhiyā ko ādi, kiṃ majjhe, kiṃ pariyosānaṃ?</i> <b></b></a> <a data-uid="pli-tv-pvr8:1.15"><i>Pabbājanīyakammassa paṭippassaddhiyā ko ādi, kiṃ majjhe, kiṃ pariyosānaṃ?</i> <b></b></a> <a data-uid="pli-tv-pvr8:1.16"><i>Paṭisāraṇīyakammassa paṭippassaddhiyā ko ādi, kiṃ majjhe, kiṃ pariyosānaṃ?</i> <b></b></a> <a data-uid="pli-tv-pvr8:1.17"><i>Ukkhepanīyakammassa paṭippassaddhiyā ko ādi, kiṃ majjhe, kiṃ pariyosānaṃ?</i> <b></b></a> <a data-uid="pli-tv-pvr8:1.18"><i>Sativinayassa ko ādi, kiṃ majje, kiṃ pariyosānaṃ?</i> <b></b></a> <a data-uid="pli-tv-pvr8:1.19"><i>Amūḷhavinayassa ko ādi, kiṃ majjhe, kiṃ pariyosānaṃ?</i> <b></b></a> <a data-uid="pli-tv-pvr8:1.20"><i>Tassapāpiyasikāya ko ādi, kiṃ majjhe, kiṃ pariyosānaṃ?</i> <b></b></a> <a data-uid="pli-tv-pvr8:1.21"><i>Tiṇavatthārakassa ko ādi, kiṃ majjhe, kiṃ pariyosānaṃ?</i> <b></b></a> <a data-uid="pli-tv-pvr8:1.22"><i>Bhikkhunovādakasammutiyā ko ādi, kiṃ majjhe, kiṃ pariyosānaṃ?</i> <b></b></a> <a data-uid="pli-tv-pvr8:1.23"><i>Ticīvarena avippavāsasammutiyā ko ādi, kiṃ majjhe, kiṃ pariyosānaṃ?</i> <b></b></a> <a data-uid="pli-tv-pvr8:1.24"><i>Santhatasammutiyā ko ādi, kiṃ majjhe, kiṃ pariyosānaṃ?</i> <b></b></a> <a data-uid="pli-tv-pvr8:1.25"><i>Rūpiyachaḍḍakasammutiyā ko ādi, kiṃ majjhe, kiṃ pariyosānaṃ?</i> <b></b></a> <a data-uid="pli-tv-pvr8:1.26"><i>Sāṭiyaggāhāpakasammutiyo ko ādi, kiṃ majjhe, kiṃ pariyosānaṃ?</i> <b></b></a> <a data-uid="pli-tv-pvr8:1.27"><i>Pattaggāhāpakasammutiyā ko ādi, kiṃ majjhe, kiṃ pariyosānaṃ?</i> <b></b></a> <a data-uid="pli-tv-pvr8:1.28"><i>Daṇḍasammutiyā ko ādi, kiṃ majjhe, kiṃ pariyosānaṃ?</i> <b></b></a> <a data-uid="pli-tv-pvr8:1.29"><i>Sikkāsammutiyā ko ādi, kiṃ majjhe, kiṃ pariyosānaṃ?</i> <b></b></a> <a data-uid="pli-tv-pvr8:1.30"><i>Daṇḍasikkāsammutiyā ko ādi, kiṃ majjhe, kiṃ pariyosānaṃ?</i> <b></b></a></p>
<h2><a data-uid="pli-tv-pvr8:1.31" data-var="2 Ādimajjhantavissajjanā → vissajjanā (bj)"><i>2 Ādimajjhantavissajjanā</i> <b></b></a></h2>
<p><a data-uid="pli-tv-pvr8:2.1" data-ref="sc2"><i>Uposathakammassa ko ādi, kiṃ majjhe, kiṃ pariyosānanti?</i> <b></b></a> <a data-uid="pli-tv-pvr8:2.2"><i>Uposathakammassa sāmaggī ādi, kiriyā majjhe, niṭṭhānaṃ pariyosānaṃ.</i> <b></b></a></p>
<p><a data-uid="pli-tv-pvr8:3.1" data-ref="sc3"><i>Pavāraṇākammassa ko ādi, kiṃ majjhe, kiṃ pariyosānanti?</i> <b></b></a> <a data-uid="pli-tv-pvr8:3.2"><i>Pavāraṇākammassa sāmaggī ādi, kiriyā majjhe, niṭṭhānaṃ pariyosānaṃ.</i> <b></b></a></p>
<p><a data-uid="pli-tv-pvr8:4.1" data-ref="sc4"><i>Tajjanīyakammassa ko ādi, kiṃ majjhe, kiṃ pariyosānanti?</i> <b></b></a> <a data-uid="pli-tv-pvr8:4.2"><i>Tajjanīyakammassa vatthu ca puggalo ca ādi, ñatti majjhe, kammavācā pariyosānaṃ.</i> <b></b></a></p>
<p><a data-uid="pli-tv-pvr8:5.1" data-ref="sc5"><i>Niyassakammassa … pe …</i> <b></b></a> <a data-uid="pli-tv-pvr8:5.2"><i>pabbājanīyakammassa … pe …</i> <b></b></a> <a data-uid="pli-tv-pvr8:5.3"><i>paṭisāraṇīyakammassa … pe …</i> <b></b></a> <a data-uid="pli-tv-pvr8:5.4"><i>ukkhepanīyakammassa … pe …</i> <b></b></a> <a data-uid="pli-tv-pvr8:5.5"><i>parivāsadānassa … pe …</i> <b></b></a> <a data-uid="pli-tv-pvr8:5.6"><i>mūlāyapaṭikassanāya … pe …</i> <b></b></a> <a data-uid="pli-tv-pvr8:5.7"><i>mānattadānassa … pe …</i> <b></b></a> <a data-uid="pli-tv-pvr8:5.8"><i>abbhānassa ko ādi, kiṃ majjhe, kiṃ pariyosānanti?</i> <b></b></a> <a data-uid="pli-tv-pvr8:5.9"><i>Abbhānassa vatthu ca puggalo ca ādi, ñatti majjhe, kammavācā pariyosānaṃ.</i> <b></b></a></p>
<p><a data-uid="pli-tv-pvr8:6.1" data-ref="sc6"><i>Upasampadākammassa ko ādi, kiṃ majjhe, kiṃ pariyosānanti?</i> <b></b></a> <a data-uid="pli-tv-pvr8:6.2"><i>Upasampadākammassa puggalo ādi, ñatti majjhe, kammavācā pariyosānaṃ.</i> <b></b></a></p>
<p><a data-uid="pli-tv-pvr8:7.1" data-ref="sc7"><i>Tajjanīyakammassa paṭippassaddhiyā ko ādi, kiṃ majjhe, kiṃ pariyosānanti?</i> <b></b></a> <a data-uid="pli-tv-pvr8:7.2"><i>Tajjanīyakammassa paṭippassaddhiyā sammāvattanā ādi, ñatti majjhe, kammavācā pariyosānaṃ.</i> <b></b></a></p>
<p><a data-uid="pli-tv-pvr8:8.1" data-ref="sc8"><i>Niyassakammassa … pe …</i> <b></b></a> <a data-uid="pli-tv-pvr8:8.2"><i>pabbājanīyakammassa … pe …</i> <b></b></a> <a data-uid="pli-tv-pvr8:8.3"><i>paṭisāraṇīyakammassa … pe …</i> <b></b></a> <a data-uid="pli-tv-pvr8:8.4"><i>ukkhepanīyakammassa paṭippassaddhiyā ko ādi, kiṃ majjhe, kiṃ pariyosānanti?</i> <b></b></a> <a data-uid="pli-tv-pvr8:8.5"><i>Ukkhepanīyakammassa paṭippassaddhiyā sammāvattanā ādi, ñatti majjhe, kammavācā pariyosānaṃ.</i> <b></b></a></p>
<p><a data-uid="pli-tv-pvr8:9.1" data-ref="sc9, pts-vp-pli5.143"><i>Sativinayassa ko ādi, kiṃ majjhe, kiṃ pariyosānanti?</i> <b></b></a> <a data-uid="pli-tv-pvr8:9.2"><i>Sativinayassa vatthu ca puggalo ca ādi, ñatti majjhe, kammavācā pariyosānaṃ.</i> <b></b></a></p>
<p><a data-uid="pli-tv-pvr8:10.1" data-ref="sc10"><i>Amūḷhavinayassa … pe …</i> <b></b></a> <a data-uid="pli-tv-pvr8:10.2"><i>tassapāpiyasikāya … pe …</i> <b></b></a> <a data-uid="pli-tv-pvr8:10.3"><i>tiṇavatthārakassa … pe …</i> <b></b></a> <a data-uid="pli-tv-pvr8:10.4"><i>bhikkhunovādakasammutiyā … pe …</i> <b></b></a> <a data-uid="pli-tv-pvr8:10.5"><i>ticīvarena avippavāsasammutiyā … pe …</i> <b></b></a> <a data-uid="pli-tv-pvr8:10.6"><i>santhatasammutiyā … pe …</i> <b></b></a> <a data-uid="pli-tv-pvr8:10.7"><i>rūpiyachaḍḍakasammutiyā … pe …</i> <b></b></a> <a data-uid="pli-tv-pvr8:10.8"><i>sāṭiyaggāhāpakasammutiyā … pe …</i> <b></b></a> <a data-uid="pli-tv-pvr8:10.9"><i>pattaggāhāpakasammutiyā … pe …</i> <b></b></a> <a data-uid="pli-tv-pvr8:10.10"><i>daṇḍasammutiyā … pe …</i> <b></b></a> <a data-uid="pli-tv-pvr8:10.11"><i>sikkāsammutiyā … pe …</i> <b></b></a> <a data-uid="pli-tv-pvr8:10.12"><i>daṇḍasikkāsammutiyā ko ādi, kiṃ majjhe, kiṃ pariyosānanti?</i> <b></b></a> <a data-uid="pli-tv-pvr8:10.13"><i>Daṇḍasikkāsammutiyā vatthu ca puggalo ca ādi, ñatti majjhe, kammavācā pariyosānaṃ.</i> <b></b></a></p>
<p class="end"><a data-uid="pli-tv-pvr8:11.1" data-ref="sc11"><i>Uposathādipucchāvissajjanā niṭṭhitā.</i> <b></b></a></p>
</body>
</html>