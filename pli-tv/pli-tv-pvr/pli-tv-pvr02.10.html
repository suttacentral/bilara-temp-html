<html>
<head>
<title></title>
<meta charset="utf-8">
<link rel="stylesheet" type="text/css" href="../../../../style.css">
</head>
<body>
<header>
<p class="division"><a data-uid="pli-tv-pvr2.10:0.1"><i>Parivāra</i> <b></b></a></p>
<p><a data-uid="pli-tv-pvr2.10:0.2"><i>Bhikkhunivibhaṅga</i> <b></b></a></p>
<p><a data-uid="pli-tv-pvr2.10:0.3"><i>Dutiyabhāga</i> <b></b></a></p>
<h1><a data-uid="pli-tv-pvr2.10:0.4"><i>Katthapaññattivāra</i> <b></b></a></h1>
</header>
<h2><a data-uid="pli-tv-pvr2.10:0.5"><i>2. Saṃghādisesakaṇḍādi</i> <b></b></a></h2>
<p><a data-uid="pli-tv-pvr2.10:1.1" data-ref="sc1" data-var="aḍḍaṃ → aṭṭa (bj, s1-3); aṭṭaṃ (pts1)"><i>Yaṃ tena bhagavatā jānatā passatā arahatā sammāsambuddhena ussayavādikāya bhikkhuniyā aḍḍaṃ karaṇapaccayā saṃghādiseso kattha paññatto?</i> <b></b></a> <a data-uid="pli-tv-pvr2.10:1.2"><i>Kaṃ ārabbha?</i> <b></b></a> <a data-uid="pli-tv-pvr2.10:1.3"><i>Kismiṃ vatthusmiṃ … pe …</i> <b></b></a> <a data-uid="pli-tv-pvr2.10:1.4"><i>kenābhatanti?</i> <b></b></a></p>
<p><a data-uid="pli-tv-pvr2.10:2.1" data-ref="sc2"><i>Yaṃ tena bhagavatā jānatā passatā arahatā sammāsambuddhena ussayavādikāya bhikkhuniyā aḍḍaṃ karaṇapaccayā saṃghādiseso kattha paññattoti?</i> <b></b></a> <a data-uid="pli-tv-pvr2.10:2.2"><i>Sāvatthiyaṃ paññatto.</i> <b></b></a> <a data-uid="pli-tv-pvr2.10:2.3"><i>Kaṃ ārabbhāti?</i> <b></b></a> <a data-uid="pli-tv-pvr2.10:2.4"><i>Thullanandaṃ bhikkhuniṃ ārabbha.</i> <b></b></a> <a data-uid="pli-tv-pvr2.10:2.5"><i>Kismiṃ vatthusminti?</i> <b></b></a> <a data-uid="pli-tv-pvr2.10:2.6"><i>Thullanandā bhikkhunī ussayavādikā vihari, tasmiṃ vatthusmiṃ.</i> <b></b></a> <a data-uid="pli-tv-pvr2.10:2.7"><i>Atthi tattha paññatti, anupaññatti, anuppannapaññattīti?</i> <b></b></a> <a data-uid="pli-tv-pvr2.10:2.8"><i>Ekā paññatti.</i> <b></b></a> <a data-uid="pli-tv-pvr2.10:2.9"><i>Anupaññatti anuppannapaññatti tasmiṃ natthi.</i> <b></b></a> <a data-uid="pli-tv-pvr2.10:2.10"><i>Sabbatthapaññatti, padesapaññattīti?</i> <b></b></a> <a data-uid="pli-tv-pvr2.10:2.11"><i>Sabbatthapaññatti.</i> <b></b></a> <a data-uid="pli-tv-pvr2.10:2.12"><i>Sādhāraṇapaññatti, asādhāraṇapaññattīti?</i> <b></b></a> <a data-uid="pli-tv-pvr2.10:2.13"><i>Asādhāraṇapaññatti.</i> <b></b></a> <a data-uid="pli-tv-pvr2.10:2.14"><i>Ekatopaññatti, ubhatopaññattīti?</i> <b></b></a> <a data-uid="pli-tv-pvr2.10:2.15"><i>Ekatopaññatti.</i> <b></b></a> <a data-uid="pli-tv-pvr2.10:2.16"><i>Catunnaṃ pātimokkhuddesānaṃ katthogadhaṃ kattha pariyāpannanti?</i> <b></b></a> <a data-uid="pli-tv-pvr2.10:2.17"><i>Nidānogadhaṃ nidānapariyāpannaṃ.</i> <b></b></a> <a data-uid="pli-tv-pvr2.10:2.18"><i>Katamena uddesena uddesaṃ āgacchatīti?</i> <b></b></a> <a data-uid="pli-tv-pvr2.10:2.19"><i>Tatiyena uddesena uddesaṃ āgacchati.</i> <b></b></a> <a data-uid="pli-tv-pvr2.10:2.20"><i>Catunnaṃ vipattīnaṃ katamā vipattīti?</i> <b></b></a> <a data-uid="pli-tv-pvr2.10:2.21"><i>Sīlavipatti.</i> <b></b></a> <a data-uid="pli-tv-pvr2.10:2.22"><i>Sattannaṃ āpattikkhandhānaṃ katamo āpattikkhandhoti?</i> <b></b></a> <a data-uid="pli-tv-pvr2.10:2.23"><i>Saṃghādisesāpattikkhandho.</i> <b></b></a> <a data-uid="pli-tv-pvr2.10:2.24"><i>Channaṃ āpattisamuṭṭhānānaṃ katihi samuṭṭhānehi samuṭṭhātīti?</i> <b></b></a> <a data-uid="pli-tv-pvr2.10:2.25"><i>Dvīhi samuṭṭhānehi samuṭṭhāti—</i> <b></b></a> <a data-uid="pli-tv-pvr2.10:2.26"><i>siyā kāyato ca vācato ca samuṭṭhāti, na cittato;</i> <b></b></a> <a data-uid="pli-tv-pvr2.10:2.27"><i>siyā kāyato ca vācato ca cittato ca samuṭṭhāti … pe …</i> <b></b></a> <a data-uid="pli-tv-pvr2.10:2.28"><i>kenābhatanti?</i> <b></b></a> <a data-uid="pli-tv-pvr2.10:2.29"><i>Paramparābhataṃ—</i> <b></b></a></p>
<blockquote class="gatha">
<p><a data-uid="pli-tv-pvr2.10:3.1" data-ref="sc3"><i>Upāli dāsako ceva,</i> <b></b></a><br>
<a data-uid="pli-tv-pvr2.10:3.2"><i>soṇako siggavo tathā;</i> <b></b></a><br>
<a data-uid="pli-tv-pvr2.10:3.3"><i>Moggaliputtena pañcamā,</i> <b></b></a><br>
<a data-uid="pli-tv-pvr2.10:3.4"><i>ete jambusirivhaye.</i> <b></b></a></p>
<p><a data-uid="pli-tv-pvr2.10:4.1" data-ref="sc4"><i>… pe …</i> <b></b></a></p>
<p><a data-uid="pli-tv-pvr2.10:5.1" data-ref="sc5"><i>Ete nāgā mahāpaññā,</i> <b></b></a><br>
<a data-uid="pli-tv-pvr2.10:5.2"><i>Vinayaññū maggakovidā;</i> <b></b></a><br>
<a data-uid="pli-tv-pvr2.10:5.3"><i>Vinayaṃ dīpe pakāsesuṃ,</i> <b></b></a><br>
<a data-uid="pli-tv-pvr2.10:5.4"><i>Piṭakaṃ tambapaṇṇiyāti. #1</i> <b></b></a></p>
</blockquote>
<p><a data-uid="pli-tv-pvr2.10:6.1" data-ref="sc6"><i>Coriṃ vuṭṭhāpanapaccayā saṃghādiseso kattha paññattoti?</i> <b></b></a> <a data-uid="pli-tv-pvr2.10:6.2"><i>Sāvatthiyaṃ paññatto.</i> <b></b></a> <a data-uid="pli-tv-pvr2.10:6.3"><i>Kaṃ ārabbhāti?</i> <b></b></a> <a data-uid="pli-tv-pvr2.10:6.4"><i>Thullanandaṃ bhikkhuniṃ ārabbha.</i> <b></b></a> <a data-uid="pli-tv-pvr2.10:6.5"><i>Kismiṃ vatthusminti?</i> <b></b></a> <a data-uid="pli-tv-pvr2.10:6.6"><i>Thullanandā bhikkhunī coriṃ vuṭṭhāpesi, tasmiṃ vatthusmiṃ.</i> <b></b></a> <a data-uid="pli-tv-pvr2.10:6.7"><i>Ekā paññatti.</i> <b></b></a> <a data-uid="pli-tv-pvr2.10:6.8"><i>Channaṃ āpattisamuṭṭhānānaṃ dvīhi samuṭṭhānehi samuṭṭhāti—</i> <b></b></a> <a data-uid="pli-tv-pvr2.10:6.9"><i>siyā vācato ca cittato ca samuṭṭhāti, na kāyato;</i> <b></b></a> <a data-uid="pli-tv-pvr2.10:6.10"><i>siyā kāyato ca vācato ca cittato ca samuṭṭhāti … pe …. #2</i> <b></b></a></p>
<p><a data-uid="pli-tv-pvr2.10:7.1" data-ref="sc7"><i>Ekā gāmantaraṃ gamanapaccayā saṃghādiseso kattha paññattoti?</i> <b></b></a> <a data-uid="pli-tv-pvr2.10:7.2"><i>Sāvatthiyaṃ paññatto.</i> <b></b></a> <a data-uid="pli-tv-pvr2.10:7.3"><i>Kaṃ ārabbhāti?</i> <b></b></a> <a data-uid="pli-tv-pvr2.10:7.4"><i>Aññataraṃ bhikkhuniṃ ārabbha.</i> <b></b></a> <a data-uid="pli-tv-pvr2.10:7.5"><i>Kismiṃ vatthusminti?</i> <b></b></a> <a data-uid="pli-tv-pvr2.10:7.6"><i>Aññatarā bhikkhunī ekā gāmantaraṃ gacchi, tasmiṃ vatthusmiṃ.</i> <b></b></a> <a data-uid="pli-tv-pvr2.10:7.7"><i>Ekā paññatti, tisso anupaññattiyo.</i> <b></b></a> <a data-uid="pli-tv-pvr2.10:7.8"><i>Channaṃ āpattisamuṭṭhānānaṃ ekena samuṭṭhānena samuṭṭhāti—</i> <b></b></a> <a data-uid="pli-tv-pvr2.10:7.9"><i>paṭhamapārājike … pe …. #3</i> <b></b></a></p>
<p><a data-uid="pli-tv-pvr2.10:8.1" data-ref="sc8"><i>Samaggena saṃghena ukkhittaṃ bhikkhuniṃ dhammena vinayena satthusāsanena anapaloketvā kārakasaṃghaṃ anaññāya gaṇassa chandaṃ osāraṇapaccayā saṃghādiseso kattha paññattoti?</i> <b></b></a> <a data-uid="pli-tv-pvr2.10:8.2"><i>Sāvatthiyaṃ paññatto.</i> <b></b></a> <a data-uid="pli-tv-pvr2.10:8.3"><i>Kaṃ ārabbhāti?</i> <b></b></a> <a data-uid="pli-tv-pvr2.10:8.4"><i>Thullanandaṃ bhikkhuniṃ ārabbha.</i> <b></b></a> <a data-uid="pli-tv-pvr2.10:8.5"><i>Kismiṃ vatthusminti?</i> <b></b></a> <a data-uid="pli-tv-pvr2.10:8.6"><i>Thullanandā bhikkhunī samaggena saṃghena ukkhittaṃ bhikkhuniṃ dhammena vinayena satthusāsanena anapaloketvā kārakasaṃghaṃ anaññāya gaṇassa chandaṃ osāresi, tasmiṃ vatthusmiṃ.</i> <b></b></a> <a data-uid="pli-tv-pvr2.10:8.7"><i>Ekā paññatti.</i> <b></b></a> <a data-uid="pli-tv-pvr2.10:8.8"><i>Channaṃ āpattisamuṭṭhānānaṃ ekena samuṭṭhānena samuṭṭhāti—</i> <b></b></a> <a data-uid="pli-tv-pvr2.10:8.9"><i>dhuranikkhepe … pe …. #4</i> <b></b></a></p>
<p><a data-uid="pli-tv-pvr2.10:9.1" data-ref="sc9"><i>Avassutāya bhikkhuniyā avassutassa purisapuggalassa hatthato khādanīyaṃ vā bhojanīyaṃ vā sahatthā paṭiggahetvā bhuñjanapaccayā saṃghādiseso kattha paññattoti?</i> <b></b></a> <a data-uid="pli-tv-pvr2.10:9.2"><i>Sāvatthiyaṃ paññatto.</i> <b></b></a> <a data-uid="pli-tv-pvr2.10:9.3"><i>Kaṃ ārabbhāti?</i> <b></b></a> <a data-uid="pli-tv-pvr2.10:9.4"><i>Sundarīnandaṃ bhikkhuniṃ ārabbha.</i> <b></b></a> <a data-uid="pli-tv-pvr2.10:9.5"><i>Kismiṃ vatthusminti?</i> <b></b></a> <a data-uid="pli-tv-pvr2.10:9.6"><i>Sundarīnandā bhikkhunī avassutā avassutassa purisapuggalassa hatthato āmisaṃ paṭiggahesi, tasmiṃ vatthusmiṃ.</i> <b></b></a> <a data-uid="pli-tv-pvr2.10:9.7"><i>Ekā paññatti.</i> <b></b></a> <a data-uid="pli-tv-pvr2.10:9.8"><i>Channaṃ āpattisamuṭṭhānānaṃ ekena samuṭṭhānena samuṭṭhāti—</i> <b></b></a> <a data-uid="pli-tv-pvr2.10:9.9"><i>paṭhamapārājike … pe …. #5</i> <b></b></a></p>
<p><a data-uid="pli-tv-pvr2.10:10.1" data-ref="sc10"><i>“Kiṃ te, ayye, eso purisapuggalo karissati avassuto vā anavassuto vā, yato tvaṃ anavassutā.</i> <b></b></a> <a data-uid="pli-tv-pvr2.10:10.2"><i>Iṅgha, ayye, yaṃ te eso purisapuggalo deti khādanīyaṃ vā bhojanīyaṃ vā taṃ tvaṃ sahatthā paṭiggahetvā khāda vā bhuñja vā”ti uyyojanapaccayā saṃghādiseso kattha paññattoti?</i> <b></b></a> <a data-uid="pli-tv-pvr2.10:10.3"><i>Sāvatthiyaṃ paññatto.</i> <b></b></a> <a data-uid="pli-tv-pvr2.10:10.4"><i>Kaṃ ārabbhāti?</i> <b></b></a> <a data-uid="pli-tv-pvr2.10:10.5"><i>Aññataraṃ bhikkhuniṃ ārabbha.</i> <b></b></a> <a data-uid="pli-tv-pvr2.10:10.6"><i>Kismiṃ vatthusminti?</i> <b></b></a> <a data-uid="pli-tv-pvr2.10:10.7"><i>Aññatarā bhikkhunī—</i> <b></b></a> <a data-uid="pli-tv-pvr2.10:10.8"><i>“kiṃ te, ayye, eso purisapuggalo karissati avassuto vā anavassuto vā, yato tvaṃ anavassutā.</i> <b></b></a> <a data-uid="pli-tv-pvr2.10:10.9"><i>Iṅgha, ayye, yaṃ te eso purisapuggalo deti khādanīyaṃ vā bhojanīyaṃ vā taṃ tvaṃ sahatthā paṭiggahetvā khāda vā bhuñja vā”ti uyyojesi, tasmiṃ vatthusmiṃ.</i> <b></b></a> <a data-uid="pli-tv-pvr2.10:10.10"><i>Ekā paññatti.</i> <b></b></a> <a data-uid="pli-tv-pvr2.10:10.11"><i>Channaṃ āpattisamuṭṭhānānaṃ tīhi samuṭṭhānehi samuṭṭhāti … pe …. #6</i> <b></b></a></p>
<p><a data-uid="pli-tv-pvr2.10:11.1" data-ref="sc11"><i>Kupitāya anattamanāya bhikkhuniyā yāvatatiyaṃ samanubhāsanāya na paṭinissajjanapaccayā saṃghādiseso kattha paññattoti?</i> <b></b></a> <a data-uid="pli-tv-pvr2.10:11.2"><i>Sāvatthiyaṃ paññatto.</i> <b></b></a> <a data-uid="pli-tv-pvr2.10:11.3"><i>Kaṃ ārabbhāti?</i> <b></b></a> <a data-uid="pli-tv-pvr2.10:11.4"><i>Caṇḍakāḷiṃ bhikkhuniṃ ārabbha.</i> <b></b></a> <a data-uid="pli-tv-pvr2.10:11.5"><i>Kismiṃ vatthusminti?</i> <b></b></a> <a data-uid="pli-tv-pvr2.10:11.6"><i>Caṇḍakāḷī bhikkhunī kupitā anattamanā evaṃ avaca—</i> <b></b></a> <a data-uid="pli-tv-pvr2.10:11.7"><i>“buddhaṃ paccācikkhāmi, dhammaṃ paccācikkhāmi, saṃghaṃ paccācikkhāmi, sikkhaṃ paccācikkhāmī”ti, tasmiṃ vatthusmiṃ.</i> <b></b></a> <a data-uid="pli-tv-pvr2.10:11.8"><i>Ekā paññatti.</i> <b></b></a> <a data-uid="pli-tv-pvr2.10:11.9"><i>Channaṃ āpattisamuṭṭhānānaṃ ekena samuṭṭhānena samuṭṭhāti—</i> <b></b></a> <a data-uid="pli-tv-pvr2.10:11.10"><i>dhuranikkhepe … pe …. #7</i> <b></b></a></p>
<p><a data-uid="pli-tv-pvr2.10:12.1" data-ref="sc12"><i>Kismiñcideva adhikaraṇe paccākatāya bhikkhuniyā yāvatatiyaṃ samanubhāsanāya na paṭinissajjanapaccayā saṃghādiseso kattha paññattoti?</i> <b></b></a> <a data-uid="pli-tv-pvr2.10:12.2"><i>Sāvatthiyaṃ paññatto.</i> <b></b></a> <a data-uid="pli-tv-pvr2.10:12.3"><i>Kaṃ ārabbhāti?</i> <b></b></a> <a data-uid="pli-tv-pvr2.10:12.4"><i>Caṇḍakāḷiṃ bhikkhuniṃ ārabbha.</i> <b></b></a> <a data-uid="pli-tv-pvr2.10:12.5"><i>Kismiṃ vatthusminti?</i> <b></b></a> <a data-uid="pli-tv-pvr2.10:12.6"><i>Caṇḍakāḷī bhikkhunī kismiñcideva adhikaraṇe paccākatā kupitā anattamanā evaṃ avaca—</i> <b></b></a> <a data-uid="pli-tv-pvr2.10:12.7"><i>“chandagāminiyo ca bhikkhuniyo, dosagāminiyo ca bhikkhuniyo, mohagāminiyo ca bhikkhuniyo, bhayagāminiyo ca bhikkhuniyo”ti, tasmiṃ vatthusmiṃ.</i> <b></b></a> <a data-uid="pli-tv-pvr2.10:12.8"><i>Ekā paññatti.</i> <b></b></a> <a data-uid="pli-tv-pvr2.10:12.9"><i>Channaṃ āpattisamuṭṭhānānaṃ ekena samuṭṭhānena samuṭṭhāti—</i> <b></b></a> <a data-uid="pli-tv-pvr2.10:12.10"><i>dhuranikkhepe … pe …. #8</i> <b></b></a></p>
<p><a data-uid="pli-tv-pvr2.10:13.1" data-ref="sc13"><i>Saṃsaṭṭhānaṃ bhikkhunīnaṃ yāvatatiyaṃ samanubhāsanāya na paṭinissajjanapaccayā saṃghādiseso kattha paññattoti?</i> <b></b></a> <a data-uid="pli-tv-pvr2.10:13.2"><i>Sāvatthiyaṃ paññatto.</i> <b></b></a> <a data-uid="pli-tv-pvr2.10:13.3"><i>Kaṃ ārabbhāti?</i> <b></b></a> <a data-uid="pli-tv-pvr2.10:13.4"><i>Sambahulā bhikkhuniyo ārabbha.</i> <b></b></a> <a data-uid="pli-tv-pvr2.10:13.5"><i>Kismiṃ vatthusminti?</i> <b></b></a> <a data-uid="pli-tv-pvr2.10:13.6"><i>Sambahulā bhikkhuniyo saṃsaṭṭhā vihariṃsu, tasmiṃ vatthusmiṃ.</i> <b></b></a> <a data-uid="pli-tv-pvr2.10:13.7"><i>Ekā paññatti.</i> <b></b></a> <a data-uid="pli-tv-pvr2.10:13.8"><i>Channaṃ āpattisamuṭṭhānānaṃ ekena samuṭṭhānena samuṭṭhāti—</i> <b></b></a> <a data-uid="pli-tv-pvr2.10:13.9"><i>dhuranikkhepe … pe …. #9</i> <b></b></a></p>
<p><a data-uid="pli-tv-pvr2.10:14.1" data-ref="sc14, pts-vp-pli5.83"><i>“Saṃsaṭṭhāva, ayye, tumhe viharatha.</i> <b></b></a> <a data-uid="pli-tv-pvr2.10:14.2"><i>Mā tumhe nānā viharitthā”ti uyyojentiyā yāvatatiyaṃ samanubhāsanāya na paṭinissajjanapaccayā saṃghādiseso kattha paññattoti?</i> <b></b></a> <a data-uid="pli-tv-pvr2.10:14.3"><i>Sāvatthiyaṃ paññatto.</i> <b></b></a> <a data-uid="pli-tv-pvr2.10:14.4"><i>Kaṃ ārabbhāti?</i> <b></b></a> <a data-uid="pli-tv-pvr2.10:14.5"><i>Thullanandaṃ bhikkhuniṃ ārabbha.</i> <b></b></a> <a data-uid="pli-tv-pvr2.10:14.6"><i>Kismiṃ vatthusminti?</i> <b></b></a> <a data-uid="pli-tv-pvr2.10:14.7"><i>Thullanandā bhikkhunī—</i> <b></b></a> <a data-uid="pli-tv-pvr2.10:14.8"><i>“saṃsaṭṭhāva, ayye, tumhe viharatha.</i> <b></b></a> <a data-uid="pli-tv-pvr2.10:14.9"><i>Mā tumhe nānā viharitthā”ti uyyojesi, tasmiṃ vatthusmiṃ.</i> <b></b></a> <a data-uid="pli-tv-pvr2.10:14.10"><i>Ekā paññatti.</i> <b></b></a> <a data-uid="pli-tv-pvr2.10:14.11"><i>Channaṃ āpattisamuṭṭhānānaṃ ekena samuṭṭhānena samuṭṭhāti—</i> <b></b></a> <a data-uid="pli-tv-pvr2.10:14.12"><i>dhuranikkhepe … pe …. #10</i> <b></b></a></p>
<p><a data-uid="pli-tv-pvr2.10:15.1" data-ref="sc15"><i>Dadhiṃ viññāpetvā bhuñjanapaccayā pāṭidesanīyaṃ kattha paññattanti?</i> <b></b></a> <a data-uid="pli-tv-pvr2.10:15.2"><i>Sāvatthiyaṃ paññattaṃ.</i> <b></b></a> <a data-uid="pli-tv-pvr2.10:15.3"><i>Kaṃ ārabbhāti?</i> <b></b></a> <a data-uid="pli-tv-pvr2.10:15.4"><i>Chabbaggiyā bhikkhuniyo ārabbha.</i> <b></b></a> <a data-uid="pli-tv-pvr2.10:15.5"><i>Kismiṃ vatthusminti?</i> <b></b></a> <a data-uid="pli-tv-pvr2.10:15.6"><i>Chabbaggiyā bhikkhuniyo dadhiṃ viññāpetvā bhuñjiṃsu, tasmiṃ vatthusmiṃ.</i> <b></b></a> <a data-uid="pli-tv-pvr2.10:15.7"><i>Ekā paññatti, ekā anupaññatti.</i> <b></b></a> <a data-uid="pli-tv-pvr2.10:15.8"><i>Channaṃ āpattisamuṭṭhānānaṃ catūhi samuṭṭhānehi samuṭṭhāti … pe …. #11</i> <b></b></a></p>
<p class="endsutta"><a data-uid="pli-tv-pvr2.10:16.1" data-ref="sc16"><i>Katthapaññattivāro niṭṭhito paṭhamo.</i> <b></b></a></p>
<h2><a data-uid="pli-tv-pvr2.10:16.2"><i>Katāpattivāra</i> <b></b></a></h2>
<h2><a data-uid="pli-tv-pvr2.10:16.3"><i>1. Pārājikakaṇḍa</i> <b></b></a></h2>
<p><a data-uid="pli-tv-pvr2.10:17.1" data-ref="sc17"><i>Kāyasaṃsaggaṃ sādiyanapaccayā kati āpattiyo āpajjati?</i> <b></b></a> <a data-uid="pli-tv-pvr2.10:17.2"><i>Kāyasaṃsaggaṃ sādiyanapaccayā pañca āpattiyo āpajjati.</i> <b></b></a> <a data-uid="pli-tv-pvr2.10:17.3"><i>Avassutā bhikkhunī avassutassa purisapuggalassa adhakkhakaṃ ubbhajāṇumaṇḍalaṃ gahaṇaṃ sādiyati, āpatti pārājikassa;</i> <b></b></a> <a data-uid="pli-tv-pvr2.10:17.4"><i>bhikkhu kāyena kāyaṃ āmasati, āpatti saṃghādisesassa;</i> <b></b></a> <a data-uid="pli-tv-pvr2.10:17.5"><i>kāyena kāyapaṭibaddhaṃ āmasati, āpatti thullaccayassa;</i> <b></b></a> <a data-uid="pli-tv-pvr2.10:17.6"><i>kāyapaṭibaddhena kāyapaṭibaddhaṃ āmasati, āpatti dukkaṭassa;</i> <b></b></a> <a data-uid="pli-tv-pvr2.10:17.7"><i>aṅgulipatodake pācittiyaṃ—</i> <b></b></a> <a data-uid="pli-tv-pvr2.10:17.8"><i>kāyasaṃsaggaṃ sādiyanapaccayā imā pañca āpattiyo āpajjati. #1</i> <b></b></a></p>
<p><a data-uid="pli-tv-pvr2.10:18.1" data-ref="sc18"><i>Vajjappaṭicchādanapaccayā kati āpattiyo āpajjati?</i> <b></b></a> <a data-uid="pli-tv-pvr2.10:18.2"><i>Vajjappaṭicchādanapaccayā catasso āpattiyo āpajjati.</i> <b></b></a> <a data-uid="pli-tv-pvr2.10:18.3" data-var="pārājikaṃ dhammaṃ → dhammaṃ ajjhāpannaṃ (s1-3)"><i>Bhikkhunī jānaṃ pārājikaṃ dhammaṃ paṭicchādeti, āpatti pārājikassa;</i> <b></b></a> <a data-uid="pli-tv-pvr2.10:18.4"><i>vematikā paṭicchādeti, āpatti thullaccayassa;</i> <b></b></a> <a data-uid="pli-tv-pvr2.10:18.5"><i>bhikkhu saṃghādisesaṃ paṭicchādeti, āpatti pācittiyassa;</i> <b></b></a> <a data-uid="pli-tv-pvr2.10:18.6"><i>ācāravipattiṃ paṭicchādeti, āpatti dukkaṭassa—</i> <b></b></a> <a data-uid="pli-tv-pvr2.10:18.7"><i>vajjappaṭicchādanapaccayā imā catasso āpattiyo āpajjati. #2</i> <b></b></a></p>
<p><a data-uid="pli-tv-pvr2.10:19.1" data-ref="sc19"><i>Yāvatatiyaṃ samanubhāsanāya na paṭinissajjanapaccayā kati āpattiyo āpajjati?</i> <b></b></a> <a data-uid="pli-tv-pvr2.10:19.2"><i>Yāvatatiyaṃ samanubhāsanāya na paṭinissajjanapaccayā pañca āpattiyo āpajjati.</i> <b></b></a> <a data-uid="pli-tv-pvr2.10:19.3"><i>Ukkhittānuvattikā bhikkhunī yāvatatiyaṃ samanubhāsanāya na paṭinissajjati, ñattiyā dukkaṭaṃ;</i> <b></b></a> <a data-uid="pli-tv-pvr2.10:19.4"><i>dvīhi kammavācāhi thullaccayā;</i> <b></b></a> <a data-uid="pli-tv-pvr2.10:19.5"><i>kammavācāpariyosāne āpatti pārājikassa;</i> <b></b></a> <a data-uid="pli-tv-pvr2.10:19.6"><i>bhedakānuvattikā bhikkhunī yāvatatiyaṃ samanubhāsanāya na paṭinissajjati, āpatti saṃghādisesassa;</i> <b></b></a> <a data-uid="pli-tv-pvr2.10:19.7"><i>pāpikāya diṭṭhiyā yāvatatiyaṃ samanubhāsanāya na paṭinissajjati, āpatti pācittiyassa—</i> <b></b></a> <a data-uid="pli-tv-pvr2.10:19.8"><i>yāvatatiyaṃ samanubhāsanāya na paṭinissajjanapaccayā imā pañca āpattiyo āpajjati. #3</i> <b></b></a></p>
<p><a data-uid="pli-tv-pvr2.10:20.1" data-ref="sc20"><i>Aṭṭhamaṃ vatthuṃ paripūraṇapaccayā kati āpattiyo āpajjati?</i> <b></b></a> <a data-uid="pli-tv-pvr2.10:20.2"><i>Aṭṭhamaṃ vatthuṃ paripūraṇapaccayā tisso āpattiyo āpajjati.</i> <b></b></a> <a data-uid="pli-tv-pvr2.10:20.3"><i>Purisena—</i> <b></b></a> <a data-uid="pli-tv-pvr2.10:20.4"><i>“itthannāmaṃ okāsaṃ āgacchā”ti vuttā gacchati, āpatti dukkaṭassa;</i> <b></b></a> <a data-uid="pli-tv-pvr2.10:20.5"><i>purisassa hatthapāsaṃ okkantamatte āpatti thullaccayassa;</i> <b></b></a> <a data-uid="pli-tv-pvr2.10:20.6"><i>aṭṭhamaṃ vatthuṃ paripūreti, āpatti pārājikassa—</i> <b></b></a> <a data-uid="pli-tv-pvr2.10:20.7"><i>aṭṭhamaṃ vatthuṃ paripūraṇapaccayā imā tisso āpattiyo āpajjati. #4</i> <b></b></a></p>
<p class="end"><a data-uid="pli-tv-pvr2.10:21.1" data-ref="sc21"><i>Pārājikā niṭṭhitā.</i> <b></b></a></p>
<h2><a data-uid="pli-tv-pvr2.10:21.2"><i>2. Saṃghādisesakaṇḍādi</i> <b></b></a></h2>
<p><a data-uid="pli-tv-pvr2.10:22.1" data-ref="sc22"><i>Ussayavādikā bhikkhunī aḍḍaṃ karaṇapaccayā tisso āpattiyo āpajjati.</i> <b></b></a> <a data-uid="pli-tv-pvr2.10:22.2"><i>Ekassa āroceti, āpatti dukkaṭassa;</i> <b></b></a> <a data-uid="pli-tv-pvr2.10:22.3"><i>dutiyassa āroceti, āpatti thullaccayassa;</i> <b></b></a> <a data-uid="pli-tv-pvr2.10:22.4"><i>aḍḍapariyosāne āpatti saṃghādisesassa. #1</i> <b></b></a></p>
<p><a data-uid="pli-tv-pvr2.10:23.1" data-ref="sc23, pts-vp-pli5.84"><i>Coriṃ vuṭṭhāpanapaccayā tisso āpattiyo āpajjati.</i> <b></b></a> <a data-uid="pli-tv-pvr2.10:23.2"><i>Ñattiyā dukkaṭaṃ;</i> <b></b></a> <a data-uid="pli-tv-pvr2.10:23.3"><i>dvīhi kammavācāhi thullaccayā;</i> <b></b></a> <a data-uid="pli-tv-pvr2.10:23.4"><i>kammavācāpariyosāne āpatti saṃghādisesassa. #2</i> <b></b></a></p>
<p><a data-uid="pli-tv-pvr2.10:24.1" data-ref="sc24"><i>Ekā gāmantaraṃ gamanapaccayā tisso āpattiyo āpajjati.</i> <b></b></a> <a data-uid="pli-tv-pvr2.10:24.2"><i>Gacchati, āpatti dukkaṭassa;</i> <b></b></a> <a data-uid="pli-tv-pvr2.10:24.3"><i>paṭhamaṃ pādaṃ parikkhepaṃ atikkāmeti, āpatti thullaccayassa;</i> <b></b></a> <a data-uid="pli-tv-pvr2.10:24.4"><i>dutiyaṃ pādaṃ atikkāmeti, āpatti saṃghādisesassa. #3</i> <b></b></a></p>
<p><a data-uid="pli-tv-pvr2.10:25.1" data-ref="sc25"><i>Samaggena saṃghena ukkhittaṃ bhikkhuniṃ dhammena vinayena satthusāsanena anapaloketvā kārakasaṃghaṃ anaññāya gaṇassa chandaṃ osāraṇapaccayā tisso āpattiyo āpajjati.</i> <b></b></a> <a data-uid="pli-tv-pvr2.10:25.2"><i>Ñattiyā dukkaṭaṃ;</i> <b></b></a> <a data-uid="pli-tv-pvr2.10:25.3"><i>dvīhi kammavācāhi thullaccayā;</i> <b></b></a> <a data-uid="pli-tv-pvr2.10:25.4"><i>kammavācāpariyosāne āpatti saṃghādisesassa. #4</i> <b></b></a></p>
<p><a data-uid="pli-tv-pvr2.10:26.1" data-ref="sc26"><i>Avassutā bhikkhunī avassutassa purisapuggalassa hatthato khādanīyaṃ vā bhojanīyaṃ vā sahatthā paṭiggahetvā bhuñjanapaccayā tisso āpattiyo āpajjati.</i> <b></b></a> <a data-uid="pli-tv-pvr2.10:26.2"><i>“Khādissāmi bhuñjissāmī”ti paṭiggaṇhāti, āpatti thullaccayassa;</i> <b></b></a> <a data-uid="pli-tv-pvr2.10:26.3"><i>ajjhohāre ajjhohāre āpatti saṃghādisesassa;</i> <b></b></a> <a data-uid="pli-tv-pvr2.10:26.4"><i>udakadantaponaṃ paṭiggaṇhāti, āpatti dukkaṭassa. #5</i> <b></b></a></p>
<p><a data-uid="pli-tv-pvr2.10:27.1" data-ref="sc27"><i>“Kiṃ te, ayye, eso purisapuggalo karissati avassuto vā anavassuto vā, yato tvaṃ anavassutā.</i> <b></b></a> <a data-uid="pli-tv-pvr2.10:27.2"><i>Iṅgha, ayye, yaṃ te eso purisapuggalo deti khādanīyaṃ vā bhojanīyaṃ vā taṃ tvaṃ sahatthā paṭiggahetvā khāda vā bhuñja vā”ti, uyyojanapaccayā tisso āpattiyo āpajjati.</i> <b></b></a> <a data-uid="pli-tv-pvr2.10:27.3"><i>Tassā vacanena khādissāmi bhuñjissāmīti paṭiggaṇhāti, āpatti dukkaṭassa;</i> <b></b></a> <a data-uid="pli-tv-pvr2.10:27.4"><i>ajjhohāre ajjhohāre āpatti thullaccayassa;</i> <b></b></a> <a data-uid="pli-tv-pvr2.10:27.5"><i>bhojanapariyosāne āpatti saṃghādisesassa. #6</i> <b></b></a></p>
<p><a data-uid="pli-tv-pvr2.10:28.1" data-ref="sc28"><i>Kupitā bhikkhunī yāvatatiyaṃ samanubhāsanāya na paṭinissajjanapaccayā tisso āpattiyo āpajjati.</i> <b></b></a> <a data-uid="pli-tv-pvr2.10:28.2"><i>Ñattiyā dukkaṭaṃ;</i> <b></b></a> <a data-uid="pli-tv-pvr2.10:28.3"><i>dvīhi kammavācāhi thullaccayā;</i> <b></b></a> <a data-uid="pli-tv-pvr2.10:28.4"><i>kammavācāpariyosāne āpatti saṃghādisesassa. #7</i> <b></b></a></p>
<p><a data-uid="pli-tv-pvr2.10:29.1" data-ref="sc29"><i>Kismiñcideva adhikaraṇe paccākatā bhikkhunī yāvatatiyaṃ samanubhāsanāya na paṭinissajjanapaccayā tisso āpattiyo āpajjati.</i> <b></b></a> <a data-uid="pli-tv-pvr2.10:29.2"><i>Ñattiyā dukkaṭaṃ;</i> <b></b></a> <a data-uid="pli-tv-pvr2.10:29.3"><i>dvīhi kammavācāhi thullaccayā;</i> <b></b></a> <a data-uid="pli-tv-pvr2.10:29.4"><i>kammavācāpariyosāne āpatti saṃghādisesassa. #8</i> <b></b></a></p>
<p><a data-uid="pli-tv-pvr2.10:30.1" data-ref="sc30"><i>Saṃsaṭṭhā bhikkhunī yāvatatiyaṃ samanubhāsanāya na paṭinissajjanapaccayā tisso āpattiyo āpajjati.</i> <b></b></a> <a data-uid="pli-tv-pvr2.10:30.2"><i>Ñattiyā dukkaṭaṃ;</i> <b></b></a> <a data-uid="pli-tv-pvr2.10:30.3"><i>dvīhi kammavācāhi thullaccayā;</i> <b></b></a> <a data-uid="pli-tv-pvr2.10:30.4"><i>kammavācāpariyosāne āpatti saṃghādisesassa. #9</i> <b></b></a></p>
<p><a data-uid="pli-tv-pvr2.10:31.1" data-ref="sc31"><i>“Saṃsaṭṭhāva, ayye, tumhe viharatha, mā tumhe nānā viharitthā”ti uyyojentī yāvatatiyaṃ samanubhāsanāya na paṭinissajjanapaccayā tisso āpattiyo āpajjati.</i> <b></b></a> <a data-uid="pli-tv-pvr2.10:31.2"><i>Ñattiyā dukkaṭaṃ;</i> <b></b></a> <a data-uid="pli-tv-pvr2.10:31.3"><i>dvīhi kammavācāhi thullaccayā;</i> <b></b></a> <a data-uid="pli-tv-pvr2.10:31.4"><i>kammavācāpariyosāne āpatti saṃghādisesassa. #10</i> <b></b></a></p>
<p class="end"><a data-uid="pli-tv-pvr2.10:32.1" data-ref="sc32"><i>Dasa saṃghādisesā niṭṭhitā.</i> <b></b></a></p>
<p><span class="pe"><a data-uid="pli-tv-pvr2.10:33.1" data-ref="sc33"><i>(Yathā heṭṭhā tathā vitthāretabbā paccayameva nānākaraṇaṃ)</i> <b></b></a></span></p>
<p><a data-uid="pli-tv-pvr2.10:34.1" data-ref="sc34"><i>Dadhiṃ viññāpetvā bhuñjanapaccayā kati āpattiyo āpajjati?</i> <b></b></a> <a data-uid="pli-tv-pvr2.10:34.2"><i>Dadhiṃ viññāpetvā bhuñjanapaccayā dve āpattiyo āpajjati.</i> <b></b></a> <a data-uid="pli-tv-pvr2.10:34.3"><i>Bhuñjissāmīti paṭiggaṇhāti, āpatti dukkaṭassa;</i> <b></b></a> <a data-uid="pli-tv-pvr2.10:34.4"><i>ajjhohāre ajjhohāre āpatti pāṭidesanīyassa—</i> <b></b></a> <a data-uid="pli-tv-pvr2.10:34.5"><i>dadhiṃ viññāpetvā bhuñjanapaccayā imā dve āpattiyo āpajjati. #11</i> <b></b></a></p>
<p class="endsutta"><a data-uid="pli-tv-pvr2.10:35.1" data-ref="sc35"><i>Katāpattivāro niṭṭhito dutiyo.</i> <b></b></a></p>
</body>
</html>