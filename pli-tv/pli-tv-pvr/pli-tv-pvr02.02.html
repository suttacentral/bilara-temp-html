<!DOCTYPE html>
<html>
<head>
<title></title>
<meta charset="utf-8">
<link rel="stylesheet" type="text/css" href="../../../../style.css">
</head>
<body>
<header>
<p class="division"><a data-uid="pli-tv-pvr2.2:1.1"><i>Parivāra</i> <b></b></a></p>
<p><a data-uid="pli-tv-pvr2.2:2.1"><i>Bhikkhunivibhaṅga</i> <b></b></a></p>
<p><a data-uid="pli-tv-pvr2.2:3.1"><i>Paṭhamabhāga</i> <b></b></a></p>
<h1><a data-uid="pli-tv-pvr2.2:4.1"><i>Katāpattivāra</i> <b></b></a></h1>
</header>
<h2><a data-uid="pli-tv-pvr2.2:5.1"><i>1. Pārājikakaṇḍa</i> <b></b></a></h2>
<p><a data-uid="pli-tv-pvr2.2:6.1" data-ref="sc1, pts-vp-pli5.72"><i>Avassutā bhikkhunī avassutassa purisapuggalassa kāyasaṃsaggaṃ sādiyantī kati āpattiyo āpajjati?</i> <b></b></a> <a data-uid="pli-tv-pvr2.2:6.2"><i>Avassutā bhikkhunī avassutassa purisapuggalassa kāyasaṃsaggaṃ sādiyantī tisso āpattiyo āpajjati.</i> <b></b></a> <a data-uid="pli-tv-pvr2.2:6.3"><i>Adhakkhakaṃ ubbhajāṇumaṇḍalaṃ gahaṇaṃ sādiyati, āpatti pārājikassa;</i> <b></b></a> <a data-uid="pli-tv-pvr2.2:6.4"><i>ubbhakkhakaṃ adhojāṇumaṇḍalaṃ gahaṇaṃ sādiyati, āpatti thullaccayassa;</i> <b></b></a> <a data-uid="pli-tv-pvr2.2:6.5"><i>kāyapaṭibaddhaṃ gahaṇaṃ sādiyati, āpatti dukkaṭassa—</i> <b></b></a> <a data-uid="pli-tv-pvr2.2:6.6"><i>avassutā bhikkhunī avassutassa purisapuggalassa kāyasaṃsaggaṃ sādiyantī imā tisso āpattiyo āpajjati. #1</i> <b></b></a></p>
<p><a data-uid="pli-tv-pvr2.2:7.1" data-ref="sc2"><i>Vajjappaṭicchādikā bhikkhunī vajjaṃ paṭicchādentī kati āpattiyo āpajjati?</i> <b></b></a> <a data-uid="pli-tv-pvr2.2:7.2"><i>Vajjappaṭicchādikā bhikkhunī vajjaṃ paṭicchādentī tisso āpattiyo āpajjati.</i> <b></b></a> <a data-uid="pli-tv-pvr2.2:7.3"><i>Jānaṃ pārājikaṃ dhammaṃ paṭicchādeti, āpatti pārājikassa;</i> <b></b></a> <a data-uid="pli-tv-pvr2.2:7.4"><i>vematikā paṭicchādeti, āpatti thullaccayassa;</i> <b></b></a> <a data-uid="pli-tv-pvr2.2:7.5"><i>ācāravipattiṃ paṭicchādeti, āpatti dukkaṭassa—</i> <b></b></a> <a data-uid="pli-tv-pvr2.2:7.6"><i>vajjappaṭicchādikā bhikkhunī vajjaṃ paṭicchādentī imā tisso āpattiyo āpajjati. #2</i> <b></b></a></p>
<p><a data-uid="pli-tv-pvr2.2:8.1" data-ref="sc3"><i>Ukkhittānuvattikā bhikkhunī yāvatatiyaṃ samanubhāsanāya na paṭinissajjantī kati āpattiyo āpajjati?</i> <b></b></a> <a data-uid="pli-tv-pvr2.2:8.2"><i>Ukkhittānuvattikā bhikkhunī yāvatatiyaṃ samanubhāsanāya na paṭinissajjantī tisso āpattiyo āpajjati.</i> <b></b></a> <a data-uid="pli-tv-pvr2.2:8.3"><i>Ñattiyā dukkaṭaṃ;</i> <b></b></a> <a data-uid="pli-tv-pvr2.2:8.4"><i>dvīhi kammavācāhi thullaccayā;</i> <b></b></a> <a data-uid="pli-tv-pvr2.2:8.5"><i>kammavācāpariyosāne āpatti pārājikassa—</i> <b></b></a> <a data-uid="pli-tv-pvr2.2:8.6"><i>ukkhittānuvattikā bhikkhunī yāvatatiyaṃ samanubhāsanāya na paṭinissajjantī imā tisso āpattiyo āpajjati. #3</i> <b></b></a></p>
<p><a data-uid="pli-tv-pvr2.2:9.1" data-ref="sc4"><i>Aṭṭhamaṃ vatthuṃ paripūrentī kati āpattiyo āpajjati?</i> <b></b></a> <a data-uid="pli-tv-pvr2.2:9.2"><i>Aṭṭhamaṃ vatthuṃ paripūrentī tisso āpattiyo āpajjati.</i> <b></b></a> <a data-uid="pli-tv-pvr2.2:9.3"><i>Purisena—</i> <b></b></a> <a data-uid="pli-tv-pvr2.2:9.4" data-var="itthannāmaṃ okāsaṃ → itthannāmaṃ gahanaṃ (bj); itthannāmaṃ gabbhaṃ (s1-3); itthannāmā (pts1)"><i>“itthannāmaṃ okāsaṃ āgacchā”ti vuttā gacchati, āpatti dukkaṭassa;</i> <b></b></a> <a data-uid="pli-tv-pvr2.2:9.5"><i>purisassa hatthapāsaṃ okkantamatte āpatti thullaccayassa;</i> <b></b></a> <a data-uid="pli-tv-pvr2.2:9.6"><i>aṭṭhamaṃ vatthuṃ paripūreti, āpatti pārājikassa—</i> <b></b></a> <a data-uid="pli-tv-pvr2.2:9.7"><i>aṭṭhamaṃ vatthuṃ paripūrentī imā tisso āpattiyo āpajjati. #4</i> <b></b></a></p>
<p class="end"><a data-uid="pli-tv-pvr2.2:10.1" data-ref="sc5"><i>Pārājikā niṭṭhitā.</i> <b></b></a></p>
<h2><a data-uid="pli-tv-pvr2.2:11.1"><i>2. Saṃghādisesakaṇḍa</i> <b></b></a></h2>
<p><a data-uid="pli-tv-pvr2.2:12.1" data-ref="sc6"><i>Ussayavādikā bhikkhunī aḍḍaṃ karontī tisso āpattiyo āpajjati.</i> <b></b></a> <a data-uid="pli-tv-pvr2.2:12.2"><i>Ekassa āroceti, āpatti dukkaṭassa;</i> <b></b></a> <a data-uid="pli-tv-pvr2.2:12.3"><i>dutiyassa āroceti, āpatti thullaccayassa;</i> <b></b></a> <a data-uid="pli-tv-pvr2.2:12.4"><i>aḍḍapariyosāne āpatti saṃghādisesassa. #1</i> <b></b></a></p>
<p><a data-uid="pli-tv-pvr2.2:13.1" data-ref="sc7"><i>Coriṃ vuṭṭhāpentī tisso āpattiyo āpajjati.</i> <b></b></a> <a data-uid="pli-tv-pvr2.2:13.2"><i>Ñattiyā dukkaṭaṃ;</i> <b></b></a> <a data-uid="pli-tv-pvr2.2:13.3"><i>dvīhi kammavācāhi thullaccayā;</i> <b></b></a> <a data-uid="pli-tv-pvr2.2:13.4"><i>kammavācāpariyosāne āpatti saṃghādisesassa. #2</i> <b></b></a></p>
<p><a data-uid="pli-tv-pvr2.2:14.1" data-ref="sc8"><i>Ekā gāmantaraṃ gacchantī tisso āpattiyo āpajjati.</i> <b></b></a> <a data-uid="pli-tv-pvr2.2:14.2"><i>Gacchati, āpatti dukkaṭassa;</i> <b></b></a> <a data-uid="pli-tv-pvr2.2:14.3"><i>paṭhamaṃ pādaṃ parikkhepaṃ atikkāmeti, āpatti thullaccayassa;</i> <b></b></a> <a data-uid="pli-tv-pvr2.2:14.4"><i>dutiyaṃ pādaṃ atikkāmeti, āpatti saṃghādisesassa. #3</i> <b></b></a></p>
<p><a data-uid="pli-tv-pvr2.2:15.1" data-ref="sc9"><i>Samaggena saṃghena ukkhittaṃ bhikkhuniṃ dhammena vinayena satthusāsanena anapaloketvā kārakasaṃghaṃ anaññāya gaṇassa chandaṃ osārentī tisso āpattiyo āpajjati.</i> <b></b></a> <a data-uid="pli-tv-pvr2.2:15.2"><i>Ñattiyā dukkaṭaṃ;</i> <b></b></a> <a data-uid="pli-tv-pvr2.2:15.3"><i>dvīhi kammavācāhi thullaccayā;</i> <b></b></a> <a data-uid="pli-tv-pvr2.2:15.4"><i>kammavācāpariyosāne āpatti saṃghādisesassa. #4</i> <b></b></a></p>
<p><a data-uid="pli-tv-pvr2.2:16.1" data-ref="sc10, pts-vp-pli5.73"><i>Avassutā bhikkhunī avassutassa purisapuggalassa hatthato khādanīyaṃ vā bhojanīyaṃ vā sahatthā paṭiggahetvā bhuñjantī tisso āpattiyo āpajjati.</i> <b></b></a> <a data-uid="pli-tv-pvr2.2:16.2"><i>“Khādissāmi bhuñjissāmī”ti paṭiggaṇhāti, āpatti thullaccayassa;</i> <b></b></a> <a data-uid="pli-tv-pvr2.2:16.3"><i>ajjhohāre ajjhohāre āpatti saṃghādisesassa;</i> <b></b></a> <a data-uid="pli-tv-pvr2.2:16.4"><i>udakadantaponaṃ paṭiggaṇhāti, āpatti dukkaṭassa. #5</i> <b></b></a></p>
<p><a data-uid="pli-tv-pvr2.2:17.1" data-ref="sc11"><i>“Kiṃ te, ayye, eso purisapuggalo karissati avassuto vā anavassuto vā, yato tvaṃ anavassutā.</i> <b></b></a> <a data-uid="pli-tv-pvr2.2:17.2"><i>Iṅgha, ayye, yaṃ te eso purisapuggalo deti khādanīyaṃ vā bhojanīyaṃ vā, taṃ tvaṃ sahatthā paṭiggahetvā khāda vā bhuñja vā”ti uyyojentī tisso āpattiyo āpajjati.</i> <b></b></a> <a data-uid="pli-tv-pvr2.2:17.3"><i>Tassā vacanena khādissāmi bhuñjissāmīti paṭiggaṇhāti, āpatti dukkaṭassa;</i> <b></b></a> <a data-uid="pli-tv-pvr2.2:17.4"><i>ajjhohāre ajjhohāre āpatti thullaccayassa;</i> <b></b></a> <a data-uid="pli-tv-pvr2.2:17.5"><i>bhojanapariyosāne āpatti saṃghādisesassa. #6</i> <b></b></a></p>
<p><a data-uid="pli-tv-pvr2.2:18.1" data-ref="sc12"><i>Kupitā bhikkhunī yāvatatiyaṃ samanubhāsanāya na paṭinissajjantī tisso āpattiyo āpajjati.</i> <b></b></a> <a data-uid="pli-tv-pvr2.2:18.2"><i>Ñattiyā dukkaṭaṃ;</i> <b></b></a> <a data-uid="pli-tv-pvr2.2:18.3"><i>dvīhi kammavācāhi thullaccayā;</i> <b></b></a> <a data-uid="pli-tv-pvr2.2:18.4"><i>kammavācāpariyosāne āpatti saṃghādisesassa. #7</i> <b></b></a></p>
<p><a data-uid="pli-tv-pvr2.2:19.1" data-ref="sc13"><i>Kismiñcideva adhikaraṇe paccākatā bhikkhunī yāvatatiyaṃ samanubhāsanāya na paṭinissajjantī tisso āpattiyo āpajjati.</i> <b></b></a> <a data-uid="pli-tv-pvr2.2:19.2"><i>Ñattiyā dukkaṭaṃ;</i> <b></b></a> <a data-uid="pli-tv-pvr2.2:19.3"><i>dvīhi kammavācāhi thullaccayā;</i> <b></b></a> <a data-uid="pli-tv-pvr2.2:19.4"><i>kammavācāpariyosāne āpatti saṃghādisesassa. #8</i> <b></b></a></p>
<p><a data-uid="pli-tv-pvr2.2:20.1" data-ref="sc14"><i>Saṃsaṭṭhā bhikkhuniyo yāvatatiyaṃ samanubhāsanāya na paṭinissajjantiyo tisso āpattiyo āpajjanti.</i> <b></b></a> <a data-uid="pli-tv-pvr2.2:20.2"><i>Ñattiyā dukkaṭaṃ;</i> <b></b></a> <a data-uid="pli-tv-pvr2.2:20.3"><i>dvīhi kammavācāhi thullaccayā;</i> <b></b></a> <a data-uid="pli-tv-pvr2.2:20.4"><i>kammavācāpariyosāne āpatti saṃghādisesassa. #9</i> <b></b></a></p>
<p><a data-uid="pli-tv-pvr2.2:21.1" data-ref="sc15"><i>“Saṃsaṭṭhāva, ayye, tumhe viharatha.</i> <b></b></a> <a data-uid="pli-tv-pvr2.2:21.2"><i>Mā tumhe nānā viharitthā”ti uyyojentī yāvatatiyaṃ samanubhāsanāya na paṭinissajjantī tisso āpattiyo āpajjati.</i> <b></b></a> <a data-uid="pli-tv-pvr2.2:21.3"><i>Ñattiyā dukkaṭaṃ;</i> <b></b></a> <a data-uid="pli-tv-pvr2.2:21.4"><i>dvīhi kammavācāhi thullaccayā;</i> <b></b></a> <a data-uid="pli-tv-pvr2.2:21.5"><i>kammavācāpariyosāne āpatti saṃghādisesassa. #10</i> <b></b></a></p>
<p class="end"><a data-uid="pli-tv-pvr2.2:22.1" data-ref="sc16"><i>Saṃghādisesā niṭṭhitā.</i> <b></b></a></p>
<h2><a data-uid="pli-tv-pvr2.2:23.1"><i>3. Nissaggiyakaṇḍa</i> <b></b></a></h2>
<p><a data-uid="pli-tv-pvr2.2:24.1" data-ref="sc17"><i>Pattasannicayaṃ karontī ekaṃ āpattiṃ āpajjati.</i> <b></b></a> <a data-uid="pli-tv-pvr2.2:24.2"><i>Nissaggiyaṃ pācittiyaṃ. #1</i> <b></b></a></p>
<p><a data-uid="pli-tv-pvr2.2:25.1" data-ref="sc18"><i>Akālacīvaraṃ “kālacīvaran”ti adhiṭṭhahitvā bhājāpentī dve āpattiyo āpajjati.</i> <b></b></a> <a data-uid="pli-tv-pvr2.2:25.2"><i>Bhājāpeti, payoge dukkaṭaṃ;</i> <b></b></a> <a data-uid="pli-tv-pvr2.2:25.3"><i>bhājāpite nissaggiyaṃ pācittiyaṃ. #2</i> <b></b></a></p>
<p><a data-uid="pli-tv-pvr2.2:26.1" data-ref="sc19"><i>Bhikkhuniyā saddhiṃ cīvaraṃ parivattetvā acchindantī dve āpattiyo āpajjati.</i> <b></b></a> <a data-uid="pli-tv-pvr2.2:26.2"><i>Acchindati, payoge dukkaṭaṃ;</i> <b></b></a> <a data-uid="pli-tv-pvr2.2:26.3"><i>acchinne nissaggiyaṃ pācittiyaṃ. #3</i> <b></b></a></p>
<p><a data-uid="pli-tv-pvr2.2:27.1" data-ref="sc20"><i>Aññaṃ viññāpetvā aññaṃ viññāpentī dve āpattiyo āpajjati.</i> <b></b></a> <a data-uid="pli-tv-pvr2.2:27.2"><i>Viññāpeti, payoge dukkaṭaṃ;</i> <b></b></a> <a data-uid="pli-tv-pvr2.2:27.3"><i>viññāpite nissaggiyaṃ pācittiyaṃ. #4</i> <b></b></a></p>
<p><a data-uid="pli-tv-pvr2.2:28.1" data-ref="sc21"><i>Aññaṃ cetāpetvā aññaṃ cetāpentī dve āpattiyo āpajjati.</i> <b></b></a> <a data-uid="pli-tv-pvr2.2:28.2"><i>Cetāpeti, payoge dukkaṭaṃ;</i> <b></b></a> <a data-uid="pli-tv-pvr2.2:28.3"><i>cetāpite nissaggiyaṃ pācittiyaṃ. #5</i> <b></b></a></p>
<p><a data-uid="pli-tv-pvr2.2:29.1" data-ref="sc22"><i>Aññadatthikena parikkhārena aññuddisikena saṃghikena aññaṃ cetāpentī dve āpattiyo āpajjati.</i> <b></b></a> <a data-uid="pli-tv-pvr2.2:29.2"><i>Cetāpeti, payoge dukkaṭaṃ;</i> <b></b></a> <a data-uid="pli-tv-pvr2.2:29.3"><i>cetāpite nissaggiyaṃ pācittiyaṃ. #6</i> <b></b></a></p>
<p><a data-uid="pli-tv-pvr2.2:30.1" data-ref="sc23"><i>Aññadatthikena parikkhārena aññuddisikena saṃghikena saṃyācikena aññaṃ cetāpentī dve āpattiyo āpajjati.</i> <b></b></a> <a data-uid="pli-tv-pvr2.2:30.2"><i>Cetāpeti, payoge dukkaṭaṃ;</i> <b></b></a> <a data-uid="pli-tv-pvr2.2:30.3"><i>cetāpite nissaggiyaṃ pācittiyaṃ. #7</i> <b></b></a></p>
<p><a data-uid="pli-tv-pvr2.2:31.1" data-ref="sc24"><i>Aññadatthikena parikkhārena aññuddisikena mahājanikena aññaṃ cetāpentī dve āpattiyo āpajjati.</i> <b></b></a> <a data-uid="pli-tv-pvr2.2:31.2"><i>Cetāpeti, payoge dukkaṭaṃ;</i> <b></b></a> <a data-uid="pli-tv-pvr2.2:31.3"><i>cetāpite nissaggiyaṃ pācittiyaṃ. #8</i> <b></b></a></p>
<p><a data-uid="pli-tv-pvr2.2:32.1" data-ref="sc25, pts-vp-pli5.74"><i>Aññadatthikena parikkhārena aññuddisikena mahājanikena saṃyācikena aññaṃ cetāpentī dve āpattiyo āpajjati.</i> <b></b></a> <a data-uid="pli-tv-pvr2.2:32.2"><i>Cetāpeti, payoge dukkaṭaṃ;</i> <b></b></a> <a data-uid="pli-tv-pvr2.2:32.3"><i>cetāpite nissaggiyaṃ pācittiyaṃ. #9</i> <b></b></a></p>
<p><a data-uid="pli-tv-pvr2.2:33.1" data-ref="sc26"><i>Aññadatthikena parikkhārena aññuddisikena puggalikena saṃyācikena aññaṃ cetāpentī dve āpattiyo āpajjati.</i> <b></b></a> <a data-uid="pli-tv-pvr2.2:33.2"><i>Cetāpeti, payoge dukkaṭaṃ;</i> <b></b></a> <a data-uid="pli-tv-pvr2.2:33.3"><i>cetāpite nissaggiyaṃ pācittiyaṃ. #10</i> <b></b></a></p>
<p><a data-uid="pli-tv-pvr2.2:34.1" data-ref="sc27"><i>Atirekacatukkaṃsaparamaṃ garupāvuraṇaṃ cetāpentī dve āpattiyo āpajjati.</i> <b></b></a> <a data-uid="pli-tv-pvr2.2:34.2"><i>Cetāpeti, payoge dukkaṭaṃ;</i> <b></b></a> <a data-uid="pli-tv-pvr2.2:34.3"><i>cetāpite nissaggiyaṃ pācittiyaṃ. #11</i> <b></b></a></p>
<p><a data-uid="pli-tv-pvr2.2:35.1" data-ref="sc28"><i>Atirekaaḍḍhateyyakaṃsaparamaṃ lahupāvuraṇaṃ cetāpentī dve āpattiyo āpajjati.</i> <b></b></a> <a data-uid="pli-tv-pvr2.2:35.2"><i>Cetāpeti, payoge dukkaṭaṃ;</i> <b></b></a> <a data-uid="pli-tv-pvr2.2:35.3"><i>cetāpite nissaggiyaṃ pācittiyaṃ. #12</i> <b></b></a></p>
<p class="end"><a data-uid="pli-tv-pvr2.2:36.1" data-ref="sc29"><i>Nissaggiyā pācittiyā niṭṭhitā.</i> <b></b></a></p>
<h2><a data-uid="pli-tv-pvr2.2:37.1"><i>4. 4 Pācittiyakaṇḍa</i> <b></b></a></h2>
<h3><a data-uid="pli-tv-pvr2.2:38.1"><i>4.1. Lasuṇavagga</i> <b></b></a></h3>
<p><a data-uid="pli-tv-pvr2.2:39.1" data-ref="sc30"><i>Lasuṇaṃ khādantī dve āpattiyo āpajjati.</i> <b></b></a> <a data-uid="pli-tv-pvr2.2:39.2"><i>Khādissāmīti paṭiggaṇhāti, āpatti dukkaṭassa;</i> <b></b></a> <a data-uid="pli-tv-pvr2.2:39.3"><i>ajjhohāre ajjhohāre āpatti pācittiyassa. #1</i> <b></b></a></p>
<p><a data-uid="pli-tv-pvr2.2:40.1" data-ref="sc31"><i>Sambādhe lomaṃ saṃharāpentī dve āpattiyo āpajjati.</i> <b></b></a> <a data-uid="pli-tv-pvr2.2:40.2"><i>Saṃharāpeti, payoge dukkaṭaṃ;</i> <b></b></a> <a data-uid="pli-tv-pvr2.2:40.3"><i>saṃharāpite āpatti pācittiyassa. #2</i> <b></b></a></p>
<p><a data-uid="pli-tv-pvr2.2:41.1" data-ref="sc32"><i>Talaghātakaṃ karontī dve āpattiyo āpajjati.</i> <b></b></a> <a data-uid="pli-tv-pvr2.2:41.2"><i>Karoti, payoge dukkaṭaṃ;</i> <b></b></a> <a data-uid="pli-tv-pvr2.2:41.3"><i>kate āpatti pācittiyassa. #3</i> <b></b></a></p>
<p><a data-uid="pli-tv-pvr2.2:42.1" data-ref="sc33"><i>Jatumaṭṭhakaṃ ādiyantī dve āpattiyo āpajjati.</i> <b></b></a> <a data-uid="pli-tv-pvr2.2:42.2"><i>Ādiyati, payoge dukkaṭaṃ, ādinne āpatti pācittiyassa. #4</i> <b></b></a></p>
<p><a data-uid="pli-tv-pvr2.2:43.1" data-ref="sc34"><i>Atirekadvaṅgulapabbaparamaṃ udakasuddhikaṃ ādiyantī dve āpattiyo āpajjati.</i> <b></b></a> <a data-uid="pli-tv-pvr2.2:43.2"><i>Ādiyati, payoge dukkaṭaṃ;</i> <b></b></a> <a data-uid="pli-tv-pvr2.2:43.3"><i>ādinne āpatti pācittiyassa. #5</i> <b></b></a></p>
<p><a data-uid="pli-tv-pvr2.2:44.1" data-ref="sc35"><i>Bhikkhussa bhuñjantassa pānīyena vā vidhūpanena vā upatiṭṭhantī dve āpattiyo āpajjati.</i> <b></b></a> <a data-uid="pli-tv-pvr2.2:44.2"><i>Hatthapāse tiṭṭhati, āpatti pācittiyassa;</i> <b></b></a> <a data-uid="pli-tv-pvr2.2:44.3"><i>hatthapāsaṃ vijahitvā tiṭṭhati, āpatti dukkaṭassa. #6</i> <b></b></a></p>
<p><a data-uid="pli-tv-pvr2.2:45.1" data-ref="sc36"><i>Āmakadhaññaṃ viññāpetvā bhuñjantī dve āpattiyo āpajjati.</i> <b></b></a> <a data-uid="pli-tv-pvr2.2:45.2"><i>“Bhuñjissāmī”ti paṭiggaṇhāti, āpatti dukkaṭassa;</i> <b></b></a> <a data-uid="pli-tv-pvr2.2:45.3"><i>ajjhohāre ajjhohāre āpatti pācittiyassa. #7</i> <b></b></a></p>
<p><a data-uid="pli-tv-pvr2.2:46.1" data-ref="sc37"><i>Uccāraṃ vā passāvaṃ vā saṅkāraṃ vā vighāsaṃ vā tirokuṭṭe vā tiropākāre vā chaḍḍentī dve āpattiyo āpajjati.</i> <b></b></a> <a data-uid="pli-tv-pvr2.2:46.2"><i>Chaḍḍeti, payoge dukkaṭaṃ;</i> <b></b></a> <a data-uid="pli-tv-pvr2.2:46.3"><i>chaḍḍite āpatti pācittiyassa. #8</i> <b></b></a></p>
<p><a data-uid="pli-tv-pvr2.2:47.1" data-ref="sc38"><i>Uccāraṃ vā passāvaṃ vā saṅkāraṃ vā vighāsaṃ vā harite chaḍḍentī dve āpattiyo āpajjati.</i> <b></b></a> <a data-uid="pli-tv-pvr2.2:47.2"><i>Chaḍḍeti, payoge dukkaṭaṃ;</i> <b></b></a> <a data-uid="pli-tv-pvr2.2:47.3"><i>chaḍḍite āpatti pācittiyassa. #9</i> <b></b></a></p>
<p><a data-uid="pli-tv-pvr2.2:48.1" data-ref="sc39"><i>Naccaṃ vā gītaṃ vā vāditaṃ vā dassanāya gacchantī dve āpattiyo āpajjati.</i> <b></b></a> <a data-uid="pli-tv-pvr2.2:48.2"><i>Gacchati, āpatti dukkaṭassa;</i> <b></b></a> <a data-uid="pli-tv-pvr2.2:48.3"><i>yattha ṭhitā passati vā suṇāti vā, āpatti pācittiyassa. #10</i> <b></b></a></p>
<p class="endvagga"><a data-uid="pli-tv-pvr2.2:49.1" data-ref="sc40"><i>Lasuṇavaggo paṭhamo.</i> <b></b></a></p>
<h3><a data-uid="pli-tv-pvr2.2:50.1"><i>4.2. Rattandhakāravagga</i> <b></b></a></h3>
<p><a data-uid="pli-tv-pvr2.2:51.1" data-ref="sc41"><i>Rattandhakāre appadīpe purisena saddhiṃ ekenekā santiṭṭhantī dve āpattiyo āpajjati.</i> <b></b></a> <a data-uid="pli-tv-pvr2.2:51.2"><i>Hatthapāse tiṭṭhati, āpatti pācittiyassa;</i> <b></b></a> <a data-uid="pli-tv-pvr2.2:51.3"><i>hatthapāsaṃ vijahitvā tiṭṭhati, āpatti dukkaṭassa. #1</i> <b></b></a></p>
<p><a data-uid="pli-tv-pvr2.2:52.1" data-ref="sc42"><i>Paṭicchanne okāse purisena saddhiṃ ekenekā santiṭṭhantī dve āpattiyo āpajjati.</i> <b></b></a> <a data-uid="pli-tv-pvr2.2:52.2"><i>Hatthapāse tiṭṭhati, āpatti pācittiyassa;</i> <b></b></a> <a data-uid="pli-tv-pvr2.2:52.3"><i>hatthapāsaṃ vijahitvā tiṭṭhati, āpatti dukkaṭassa. #2</i> <b></b></a></p>
<p><a data-uid="pli-tv-pvr2.2:53.1" data-ref="sc43, pts-vp-pli5.75"><i>Ajjhokāse purisena saddhiṃ ekenekā santiṭṭhantī dve āpattiyo āpajjati.</i> <b></b></a> <a data-uid="pli-tv-pvr2.2:53.2"><i>Hatthapāse tiṭṭhati, āpatti pācittiyassa;</i> <b></b></a> <a data-uid="pli-tv-pvr2.2:53.3"><i>hatthapāsaṃ vijahitvā tiṭṭhati, āpatti dukkaṭassa. #3</i> <b></b></a></p>
<p><a data-uid="pli-tv-pvr2.2:54.1" data-ref="sc44"><i>Rathikāya vā byūhe vā siṅghāṭake vā purisena saddhiṃ ekenekā santiṭṭhantī dve āpattiyo āpajjati.</i> <b></b></a> <a data-uid="pli-tv-pvr2.2:54.2"><i>Hatthapāse tiṭṭhati, āpatti pācittiyassa;</i> <b></b></a> <a data-uid="pli-tv-pvr2.2:54.3"><i>hatthapāsaṃ vijahitvā tiṭṭhati, āpatti dukkaṭassa. #4</i> <b></b></a></p>
<p><a data-uid="pli-tv-pvr2.2:55.1" data-ref="sc45"><i>Purebhattaṃ kulāni upasaṅkamitvā āsane nisīditvā sāmike anāpucchā pakkamantī dve āpattiyo āpajjati.</i> <b></b></a> <a data-uid="pli-tv-pvr2.2:55.2"><i>Paṭhamaṃ pādaṃ anovassakaṃ atikkāmeti, āpatti dukkaṭassa;</i> <b></b></a> <a data-uid="pli-tv-pvr2.2:55.3"><i>dutiyaṃ pādaṃ atikkāmeti, āpatti pācittiyassa. #5</i> <b></b></a></p>
<p><a data-uid="pli-tv-pvr2.2:56.1" data-ref="sc46"><i>Pacchābhattaṃ kulāni upasaṅkamitvā sāmike anāpucchā āsane nisīdantī dve āpattiyo āpajjati.</i> <b></b></a> <a data-uid="pli-tv-pvr2.2:56.2"><i>Nisīdati, payoge dukkaṭaṃ;</i> <b></b></a> <a data-uid="pli-tv-pvr2.2:56.3"><i>nisinne āpatti pācittiyassa. #6</i> <b></b></a></p>
<p><a data-uid="pli-tv-pvr2.2:57.1" data-ref="sc47"><i>Vikāle kulāni upasaṅkamitvā sāmike anāpucchā seyyaṃ santharitvā vā santharāpetvā vā abhinisīdantī dve āpattiyo āpajjati.</i> <b></b></a> <a data-uid="pli-tv-pvr2.2:57.2"><i>Abhinisīdati, payoge dukkaṭaṃ;</i> <b></b></a> <a data-uid="pli-tv-pvr2.2:57.3"><i>abhinisinne āpatti pācittiyassa. #7</i> <b></b></a></p>
<p><a data-uid="pli-tv-pvr2.2:58.1" data-ref="sc48"><i>Duggahitena dūpadhāritena paraṃ ujjhāpentī dve āpattiyo āpajjati.</i> <b></b></a> <a data-uid="pli-tv-pvr2.2:58.2"><i>Ujjhāpeti, payoge dukkaṭaṃ;</i> <b></b></a> <a data-uid="pli-tv-pvr2.2:58.3"><i>ujjhāpite āpatti pācittiyassa. #8</i> <b></b></a></p>
<p><a data-uid="pli-tv-pvr2.2:59.1" data-ref="sc49"><i>Attānaṃ vā paraṃ vā nirayena vā brahmacariyena vā abhisapantī dve āpattiyo āpajjati.</i> <b></b></a> <a data-uid="pli-tv-pvr2.2:59.2"><i>Abhisapati, payoge dukkaṭaṃ;</i> <b></b></a> <a data-uid="pli-tv-pvr2.2:59.3"><i>abhisapite āpatti pācittiyassa. #9</i> <b></b></a></p>
<p><a data-uid="pli-tv-pvr2.2:60.1" data-ref="sc50"><i>Attānaṃ vadhitvā vadhitvā rodantī dve āpattiyo āpajjati.</i> <b></b></a> <a data-uid="pli-tv-pvr2.2:60.2"><i>Vadhati rodati, āpatti pācittiyassa;</i> <b></b></a> <a data-uid="pli-tv-pvr2.2:60.3"><i>vadhati na rodati, āpatti dukkaṭassa. #10</i> <b></b></a></p>
<p class="endvagga"><a data-uid="pli-tv-pvr2.2:61.1" data-ref="sc51"><i>Rattandhakāravaggo dutiyo.</i> <b></b></a></p>
<h3><a data-uid="pli-tv-pvr2.2:62.1"><i>4.3. Nahānavagga</i> <b></b></a></h3>
<p><a data-uid="pli-tv-pvr2.2:63.1" data-ref="sc52"><i>Naggā nahāyantī dve āpattiyo āpajjati.</i> <b></b></a> <a data-uid="pli-tv-pvr2.2:63.2"><i>Nahāyati, payoge dukkaṭaṃ;</i> <b></b></a> <a data-uid="pli-tv-pvr2.2:63.3"><i>nahānapariyosāne āpatti pācittiyassa. #1</i> <b></b></a></p>
<p><a data-uid="pli-tv-pvr2.2:64.1" data-ref="sc53"><i>Pamāṇātikkantaṃ udakasāṭikaṃ kārāpentī dve āpattiyo āpajjati.</i> <b></b></a> <a data-uid="pli-tv-pvr2.2:64.2"><i>Kārāpeti, payoge dukkaṭaṃ;</i> <b></b></a> <a data-uid="pli-tv-pvr2.2:64.3"><i>kārāpite, āpatti pācittiyassa. #2</i> <b></b></a></p>
<p><a data-uid="pli-tv-pvr2.2:65.1" data-ref="sc54"><i>Bhikkhuniyā cīvaraṃ visibbetvā vā visibbāpetvā vā neva sibbentī na sibbāpanāya ussukkaṃ karontī ekaṃ āpattiṃ āpajjati.</i> <b></b></a> <a data-uid="pli-tv-pvr2.2:65.2"><i>Pācittiyaṃ. #3</i> <b></b></a></p>
<p><a data-uid="pli-tv-pvr2.2:66.1" data-ref="sc55"><i>Pañcāhikaṃ saṅghāṭicāraṃ atikkāmentī ekaṃ āpattiṃ āpajjati.</i> <b></b></a> <a data-uid="pli-tv-pvr2.2:66.2"><i>Pācittiyaṃ. #4</i> <b></b></a></p>
<p><a data-uid="pli-tv-pvr2.2:67.1" data-ref="sc56"><i>Cīvarasaṅkamanīyaṃ dhārentī dve āpattiyo āpajjati.</i> <b></b></a> <a data-uid="pli-tv-pvr2.2:67.2"><i>Dhāreti, payoge dukkaṭaṃ;</i> <b></b></a> <a data-uid="pli-tv-pvr2.2:67.3"><i>dhārite, āpatti pācittiyassa. #5</i> <b></b></a></p>
<p><a data-uid="pli-tv-pvr2.2:68.1" data-ref="sc57"><i>Gaṇassa cīvaralābhaṃ antarāyaṃ karontī dve āpattiyo āpajjati.</i> <b></b></a> <a data-uid="pli-tv-pvr2.2:68.2"><i>Karoti, payoge dukkaṭaṃ;</i> <b></b></a> <a data-uid="pli-tv-pvr2.2:68.3"><i>kate, āpatti pācittiyassa. #6</i> <b></b></a></p>
<p><a data-uid="pli-tv-pvr2.2:69.1" data-ref="sc58"><i>Dhammikaṃ cīvaravibhaṅgaṃ paṭibāhantī dve āpattiyo āpajjati.</i> <b></b></a> <a data-uid="pli-tv-pvr2.2:69.2"><i>Paṭibāhati, payoge dukkaṭaṃ;</i> <b></b></a> <a data-uid="pli-tv-pvr2.2:69.3"><i>paṭibāhite, āpatti pācittiyassa. #7</i> <b></b></a></p>
<p><a data-uid="pli-tv-pvr2.2:70.1" data-ref="sc59"><i>Agārikassa vā paribbājakassa vā paribbājikāya vā samaṇacīvaraṃ dentī dve āpattiyo āpajjati.</i> <b></b></a> <a data-uid="pli-tv-pvr2.2:70.2"><i>Deti, payoge dukkaṭaṃ;</i> <b></b></a> <a data-uid="pli-tv-pvr2.2:70.3"><i>dinne, āpatti pācittiyassa. #8</i> <b></b></a></p>
<p><a data-uid="pli-tv-pvr2.2:71.1" data-ref="sc60, pts-vp-pli5.76"><i>Dubbalacīvarapaccāsāya cīvarakālasamayaṃ atikkāmentī dve āpattiyo āpajjati.</i> <b></b></a> <a data-uid="pli-tv-pvr2.2:71.2"><i>Atikkāmeti, payoge dukkaṭaṃ;</i> <b></b></a> <a data-uid="pli-tv-pvr2.2:71.3"><i>atikkāmite, āpatti pācittiyassa. #9</i> <b></b></a></p>
<p><a data-uid="pli-tv-pvr2.2:72.1" data-ref="sc61"><i>Dhammikaṃ kathinuddhāraṃ paṭibāhantī dve āpattiyo āpajjati.</i> <b></b></a> <a data-uid="pli-tv-pvr2.2:72.2"><i>Paṭibāhati, payoge dukkaṭaṃ;</i> <b></b></a> <a data-uid="pli-tv-pvr2.2:72.3"><i>paṭibāhite, āpatti pācittiyassa. #10</i> <b></b></a></p>
<p class="endvagga"><a data-uid="pli-tv-pvr2.2:73.1" data-ref="sc62"><i>Nahānavaggo tatiyo.</i> <b></b></a></p>
<h3><a data-uid="pli-tv-pvr2.2:74.1"><i>4.4. Tuvaṭṭavagga</i> <b></b></a></h3>
<p><a data-uid="pli-tv-pvr2.2:75.1" data-ref="sc63"><i>Dve bhikkhuniyo ekamañce tuvaṭṭentiyo dve āpattiyo āpajjanti.</i> <b></b></a> <a data-uid="pli-tv-pvr2.2:75.2"><i>Nipajjanti, payoge dukkaṭaṃ;</i> <b></b></a> <a data-uid="pli-tv-pvr2.2:75.3"><i>nipanne, āpatti pācittiyassa. #1</i> <b></b></a></p>
<p><a data-uid="pli-tv-pvr2.2:76.1" data-ref="sc64"><i>Dve bhikkhuniyo ekattharaṇapāvuraṇā tuvaṭṭentiyo dve āpattiyo āpajjanti.</i> <b></b></a> <a data-uid="pli-tv-pvr2.2:76.2"><i>Nipajjanti, payoge dukkaṭaṃ;</i> <b></b></a> <a data-uid="pli-tv-pvr2.2:76.3"><i>nipanne, āpatti pācittiyassa. #2</i> <b></b></a></p>
<p><a data-uid="pli-tv-pvr2.2:77.1" data-ref="sc65"><i>Bhikkhuniyā sañcicca aphāsuṃ karontī dve āpattiyo āpajjati.</i> <b></b></a> <a data-uid="pli-tv-pvr2.2:77.2"><i>Karoti, payoge dukkaṭaṃ;</i> <b></b></a> <a data-uid="pli-tv-pvr2.2:77.3"><i>kate, āpatti pācittiyassa. #3</i> <b></b></a></p>
<p><a data-uid="pli-tv-pvr2.2:78.1" data-ref="sc66"><i>Dukkhitaṃ sahajīviniṃ neva upaṭṭhentī na upaṭṭhāpanāya ussukkaṃ karontī ekaṃ āpattiṃ āpajjati.</i> <b></b></a> <a data-uid="pli-tv-pvr2.2:78.2"><i>Pācittiyaṃ. #4</i> <b></b></a></p>
<p><a data-uid="pli-tv-pvr2.2:79.1" data-ref="sc67"><i>Bhikkhuniyā upassayaṃ datvā kupitā anattamanā nikkaḍḍhantī dve āpattiyo āpajjati.</i> <b></b></a> <a data-uid="pli-tv-pvr2.2:79.2"><i>Nikkaḍḍhati, payoge dukkaṭaṃ;</i> <b></b></a> <a data-uid="pli-tv-pvr2.2:79.3"><i>nikkaḍḍhite, āpatti pācittiyassa. #5</i> <b></b></a></p>
<p><a data-uid="pli-tv-pvr2.2:80.1" data-ref="sc68"><i>Saṃsaṭṭhā bhikkhunī yāvatatiyaṃ samanubhāsanāya na paṭinissajjantī dve āpattiyo āpajjati.</i> <b></b></a> <a data-uid="pli-tv-pvr2.2:80.2"><i>Ñattiyā dukkaṭaṃ;</i> <b></b></a> <a data-uid="pli-tv-pvr2.2:80.3"><i>kammavācāpariyosāne āpatti pācittiyassa. #6</i> <b></b></a></p>
<p><a data-uid="pli-tv-pvr2.2:81.1" data-ref="sc69"><i>Antoraṭṭhe sāsaṅkasammate sappaṭibhaye asatthikā cārikaṃ carantī dve āpattiyo āpajjati.</i> <b></b></a> <a data-uid="pli-tv-pvr2.2:81.2"><i>Paṭipajjati, payoge dukkaṭaṃ;</i> <b></b></a> <a data-uid="pli-tv-pvr2.2:81.3"><i>paṭipanne, āpatti pācittiyassa. #7</i> <b></b></a></p>
<p><a data-uid="pli-tv-pvr2.2:82.1" data-ref="sc70"><i>Tiroraṭṭhe sāsaṅkasammate sappaṭibhaye asatthikā cārikaṃ carantī dve āpattiyo āpajjati.</i> <b></b></a> <a data-uid="pli-tv-pvr2.2:82.2"><i>Paṭipajjati, payoge dukkaṭaṃ;</i> <b></b></a> <a data-uid="pli-tv-pvr2.2:82.3"><i>paṭipanne, āpatti pācittiyassa. #8</i> <b></b></a></p>
<p><a data-uid="pli-tv-pvr2.2:83.1" data-ref="sc71"><i>Antovassaṃ cārikaṃ carantī dve āpattiyo āpajjati.</i> <b></b></a> <a data-uid="pli-tv-pvr2.2:83.2"><i>Paṭipajjati, payoge dukkaṭaṃ;</i> <b></b></a> <a data-uid="pli-tv-pvr2.2:83.3"><i>paṭipanne, āpatti pācittiyassa. #9</i> <b></b></a></p>
<p><a data-uid="pli-tv-pvr2.2:84.1" data-ref="sc72"><i>Vassaṃvuṭṭhā bhikkhunī cārikaṃ na pakkamantī ekaṃ āpattiṃ āpajjati.</i> <b></b></a> <a data-uid="pli-tv-pvr2.2:84.2"><i>Pācittiyaṃ. #10</i> <b></b></a></p>
<p class="endvagga"><a data-uid="pli-tv-pvr2.2:85.1" data-ref="sc73"><i>Tuvaṭṭavaggo catuttho.</i> <b></b></a></p>
<h3><a data-uid="pli-tv-pvr2.2:86.1"><i>4.5. Cittāgāravagga</i> <b></b></a></h3>
<p><a data-uid="pli-tv-pvr2.2:87.1" data-ref="sc74"><i>Rājāgāraṃ vā cittāgāraṃ vā ārāmaṃ vā uyyānaṃ vā pokkharaṇiṃ vā dassanāya gacchantī dve āpattiyo āpajjati.</i> <b></b></a> <a data-uid="pli-tv-pvr2.2:87.2"><i>Gacchati, āpatti dukkaṭassa;</i> <b></b></a> <a data-uid="pli-tv-pvr2.2:87.3"><i>yattha ṭhitā passati, āpatti pācittiyassa. #1</i> <b></b></a></p>
<p><a data-uid="pli-tv-pvr2.2:88.1" data-ref="sc75"><i>Āsandiṃ vā pallaṅkaṃ vā paribhuñjantī dve āpattiyo āpajjati.</i> <b></b></a> <a data-uid="pli-tv-pvr2.2:88.2"><i>Paribhuñjati, payoge dukkaṭaṃ;</i> <b></b></a> <a data-uid="pli-tv-pvr2.2:88.3"><i>paribhutte, āpatti pācittiyassa. #2</i> <b></b></a></p>
<p><a data-uid="pli-tv-pvr2.2:89.1" data-ref="sc76"><i>Suttaṃ kantantī dve āpattiyo āpajjati.</i> <b></b></a> <a data-uid="pli-tv-pvr2.2:89.2"><i>Kantati, payoge dukkaṭaṃ;</i> <b></b></a> <a data-uid="pli-tv-pvr2.2:89.3"><i>ujjavujjave, āpatti pācittiyassa. #3</i> <b></b></a></p>
<p><a data-uid="pli-tv-pvr2.2:90.1" data-ref="sc77"><i>Gihiveyyāvaccaṃ karontī dve āpattiyo āpajjati.</i> <b></b></a> <a data-uid="pli-tv-pvr2.2:90.2"><i>Karoti, payoge dukkaṭaṃ;</i> <b></b></a> <a data-uid="pli-tv-pvr2.2:90.3"><i>kate, āpatti pācittiyassa. #4</i> <b></b></a></p>
<p><a data-uid="pli-tv-pvr2.2:91.1" data-ref="sc78, pts-vp-pli5.77"><i>Bhikkhuniyā—</i> <b></b></a> <a data-uid="pli-tv-pvr2.2:91.2"><i>“ehāyye, imaṃ adhikaraṇaṃ vūpasamehī”ti vuccamānā—</i> <b></b></a> <a data-uid="pli-tv-pvr2.2:91.3"><i>“sādhū”ti paṭissuṇitvā neva vūpasamentī na vūpasamāya ussukkaṃ karontī ekaṃ āpattiṃ āpajjati.</i> <b></b></a> <a data-uid="pli-tv-pvr2.2:91.4"><i>Pācittiyaṃ. #5</i> <b></b></a></p>
<p><a data-uid="pli-tv-pvr2.2:92.1" data-ref="sc79"><i>Agārikassa vā paribbājakassa vā paribbājikāya vā sahatthā khādanīyaṃ vā bhojanīyaṃ vā dentī dve āpattiyo āpajjati.</i> <b></b></a> <a data-uid="pli-tv-pvr2.2:92.2"><i>Deti, payoge dukkaṭaṃ;</i> <b></b></a> <a data-uid="pli-tv-pvr2.2:92.3"><i>dinne, āpatti pācittiyassa. #6</i> <b></b></a></p>
<p><a data-uid="pli-tv-pvr2.2:93.1" data-ref="sc80"><i>Āvasathacīvaraṃ anissajjitvā paribhuñjantī dve āpattiyo āpajjati.</i> <b></b></a> <a data-uid="pli-tv-pvr2.2:93.2"><i>Paribhuñjati, payoge dukkaṭaṃ;</i> <b></b></a> <a data-uid="pli-tv-pvr2.2:93.3"><i>paribhutte, āpatti pācittiyassa. #7</i> <b></b></a></p>
<p><a data-uid="pli-tv-pvr2.2:94.1" data-ref="sc81"><i>Āvasathaṃ anissajjitvā cārikaṃ pakkamantī dve āpattiyo āpajjati.</i> <b></b></a> <a data-uid="pli-tv-pvr2.2:94.2"><i>Paṭhamaṃ pādaṃ parikkhepaṃ atikkāmeti, āpatti dukkaṭassa;</i> <b></b></a> <a data-uid="pli-tv-pvr2.2:94.3"><i>dutiyaṃ pādaṃ atikkāmeti, āpatti pācittiyassa. #8</i> <b></b></a></p>
<p><a data-uid="pli-tv-pvr2.2:95.1" data-ref="sc82"><i>Tiracchānavijjaṃ pariyāpuṇantī dve āpattiyo āpajjati.</i> <b></b></a> <a data-uid="pli-tv-pvr2.2:95.2"><i>Pariyāpuṇāti, payoge dukkaṭaṃ;</i> <b></b></a> <a data-uid="pli-tv-pvr2.2:95.3"><i>pade pade āpatti pācittiyassa. #9</i> <b></b></a></p>
<p><a data-uid="pli-tv-pvr2.2:96.1" data-ref="sc83"><i>Tiracchānavijjaṃ vācentī dve āpattiyo āpajjati.</i> <b></b></a> <a data-uid="pli-tv-pvr2.2:96.2"><i>Vāceti, payoge dukkaṭaṃ;</i> <b></b></a> <a data-uid="pli-tv-pvr2.2:96.3"><i>pade pade āpatti pācittiyassa. #10</i> <b></b></a></p>
<p class="endvagga"><a data-uid="pli-tv-pvr2.2:97.1" data-ref="sc84"><i>Cittāgāravaggo pañcamo.</i> <b></b></a></p>
<h3><a data-uid="pli-tv-pvr2.2:98.1"><i>4.6. Ārāmavagga</i> <b></b></a></h3>
<p><a data-uid="pli-tv-pvr2.2:99.1" data-ref="sc85"><i>Jānaṃ sabhikkhukaṃ ārāmaṃ anāpucchā pavisantī dve āpattiyo āpajjati.</i> <b></b></a> <a data-uid="pli-tv-pvr2.2:99.2"><i>Paṭhamaṃ pādaṃ parikkhepaṃ atikkāmeti, āpatti dukkaṭassa;</i> <b></b></a> <a data-uid="pli-tv-pvr2.2:99.3"><i>dutiyaṃ pādaṃ atikkāmeti, āpatti pācittiyassa. #1</i> <b></b></a></p>
<p><a data-uid="pli-tv-pvr2.2:100.1" data-ref="sc86"><i>Bhikkhuṃ akkosantī paribhāsantī dve āpattiyo āpajjati.</i> <b></b></a> <a data-uid="pli-tv-pvr2.2:100.2"><i>Akkosati, payoge dukkaṭaṃ;</i> <b></b></a> <a data-uid="pli-tv-pvr2.2:100.3"><i>akkosite, āpatti pācittiyassa. #2</i> <b></b></a></p>
<p><a data-uid="pli-tv-pvr2.2:101.1" data-ref="sc87"><i>Caṇḍīkatā gaṇaṃ paribhāsantī dve āpattiyo āpajjati.</i> <b></b></a> <a data-uid="pli-tv-pvr2.2:101.2"><i>Paribhāsati, payoge dukkaṭaṃ;</i> <b></b></a> <a data-uid="pli-tv-pvr2.2:101.3"><i>paribhāsite, āpatti pācittiyassa. #3</i> <b></b></a></p>
<p><a data-uid="pli-tv-pvr2.2:102.1" data-ref="sc88"><i>Nimantitā vā pavāritā vā khādanīyaṃ vā bhojanīyaṃ vā bhuñjantī dve āpattiyo āpajjati.</i> <b></b></a> <a data-uid="pli-tv-pvr2.2:102.2"><i>“Khādissāmi bhuñjissāmī”ti paṭiggaṇhāti, āpatti dukkaṭassa;</i> <b></b></a> <a data-uid="pli-tv-pvr2.2:102.3"><i>ajjhohāre ajjhohāre āpatti pācittiyassa. #4</i> <b></b></a></p>
<p><a data-uid="pli-tv-pvr2.2:103.1" data-ref="sc89"><i>Kulaṃ maccharāyantī dve āpattiyo āpajjati.</i> <b></b></a> <a data-uid="pli-tv-pvr2.2:103.2"><i>Maccharāyati, payoge dukkaṭaṃ;</i> <b></b></a> <a data-uid="pli-tv-pvr2.2:103.3"><i>maccharite, āpatti pācittiyassa. #5</i> <b></b></a></p>
<p><a data-uid="pli-tv-pvr2.2:104.1" data-ref="sc90"><i>Abhikkhuke āvāse vassaṃ vasantī dve āpattiyo āpajjati.</i> <b></b></a> <a data-uid="pli-tv-pvr2.2:104.2"><i>“Vassaṃ vasissāmī”ti senāsanaṃ paññapeti pānīyaṃ paribhojanīyaṃ upaṭṭhapeti pariveṇaṃ sammajjati, āpatti dukkaṭassa;</i> <b></b></a> <a data-uid="pli-tv-pvr2.2:104.3"><i>saha aruṇuggamanā āpatti pācittiyassa. #6</i> <b></b></a></p>
<p><a data-uid="pli-tv-pvr2.2:105.1" data-ref="sc91"><i>Vassaṃvuṭṭhā bhikkhunī ubhatosaṃghe tīhi ṭhānehi na pavārentī ekaṃ āpattiṃ āpajjati.</i> <b></b></a> <a data-uid="pli-tv-pvr2.2:105.2"><i>Pācittiyaṃ. #7</i> <b></b></a></p>
<p><a data-uid="pli-tv-pvr2.2:106.1" data-ref="sc92"><i>Ovādāya vā saṃvāsāya vā na gacchantī ekaṃ āpattiṃ āpajjati.</i> <b></b></a> <a data-uid="pli-tv-pvr2.2:106.2"><i>Pācittiyaṃ. #8</i> <b></b></a></p>
<p><a data-uid="pli-tv-pvr2.2:107.1" data-ref="sc93"><i>Uposathampi na pucchantī ovādampi na yācantī ekaṃ āpattiṃ āpajjati.</i> <b></b></a> <a data-uid="pli-tv-pvr2.2:107.2"><i>Pācittiyaṃ. #9</i> <b></b></a></p>
<p><a data-uid="pli-tv-pvr2.2:108.1" data-ref="sc94, pts-vp-pli5.78"><i>Pasākhe jātaṃ gaṇḍaṃ vā rudhitaṃ vā anapaloketvā saṃghaṃ vā gaṇaṃ vā purisena saddhiṃ ekenekā bhedāpentī dve āpattiyo āpajjati.</i> <b></b></a> <a data-uid="pli-tv-pvr2.2:108.2"><i>Bhedāpeti, payoge dukkaṭaṃ;</i> <b></b></a> <a data-uid="pli-tv-pvr2.2:108.3"><i>bhinne, āpatti pācittiyassa. #10</i> <b></b></a></p>
<p class="endvagga"><a data-uid="pli-tv-pvr2.2:109.1" data-ref="sc95"><i>Ārāmavaggo chaṭṭho.</i> <b></b></a></p>
<h3><a data-uid="pli-tv-pvr2.2:110.1"><i>4.7. Gabbhinivagga</i> <b></b></a></h3>
<p><a data-uid="pli-tv-pvr2.2:111.1" data-ref="sc96"><i>Gabbhiniṃ vuṭṭhāpentī dve āpattiyo āpajjati.</i> <b></b></a> <a data-uid="pli-tv-pvr2.2:111.2"><i>Vuṭṭhāpeti, payoge dukkaṭaṃ;</i> <b></b></a> <a data-uid="pli-tv-pvr2.2:111.3"><i>vuṭṭhāpite, āpatti pācittiyassa. #1</i> <b></b></a></p>
<p><a data-uid="pli-tv-pvr2.2:112.1" data-ref="sc97"><i>Pāyantiṃ vuṭṭhāpentī dve āpattiyo āpajjati.</i> <b></b></a> <a data-uid="pli-tv-pvr2.2:112.2"><i>Vuṭṭhāpeti, payoge dukkaṭaṃ;</i> <b></b></a> <a data-uid="pli-tv-pvr2.2:112.3"><i>vuṭṭhāpite, āpatti pācittiyassa. #2</i> <b></b></a></p>
<p><a data-uid="pli-tv-pvr2.2:113.1" data-ref="sc98"><i>Dve vassāni chasu dhammesu asikkhitasikkhaṃ sikkhamānaṃ vuṭṭhāpentī dve āpattiyo āpajjati.</i> <b></b></a> <a data-uid="pli-tv-pvr2.2:113.2"><i>Vuṭṭhāpeti, payoge dukkaṭaṃ;</i> <b></b></a> <a data-uid="pli-tv-pvr2.2:113.3"><i>vuṭṭhāpite, āpatti pācittiyassa. #3</i> <b></b></a></p>
<p><a data-uid="pli-tv-pvr2.2:114.1" data-ref="sc99"><i>Dve vassāni chasu dhammesu sikkhitasikkhaṃ sikkhamānaṃ saṃghena asammataṃ vuṭṭhāpentī dve āpattiyo āpajjati.</i> <b></b></a> <a data-uid="pli-tv-pvr2.2:114.2"><i>Vuṭṭhāpeti, payoge dukkaṭaṃ;</i> <b></b></a> <a data-uid="pli-tv-pvr2.2:114.3"><i>vuṭṭhāpite, āpatti pācittiyassa. #4</i> <b></b></a></p>
<p><a data-uid="pli-tv-pvr2.2:115.1" data-ref="sc100"><i>Ūnadvādasavassaṃ gihigataṃ vuṭṭhāpentī dve āpattiyo āpajjati.</i> <b></b></a> <a data-uid="pli-tv-pvr2.2:115.2"><i>Vuṭṭhāpeti, payoge dukkaṭaṃ;</i> <b></b></a> <a data-uid="pli-tv-pvr2.2:115.3"><i>vuṭṭhāpite, āpatti pācittiyassa. #5</i> <b></b></a></p>
<p><a data-uid="pli-tv-pvr2.2:116.1" data-ref="sc101"><i>Paripuṇṇadvādasavassaṃ gihigataṃ dve vassāni chasu dhammesu asikkhitasikkhaṃ vuṭṭhāpentī dve āpattiyo āpajjati.</i> <b></b></a> <a data-uid="pli-tv-pvr2.2:116.2"><i>Vuṭṭhāpeti, payoge dukkaṭaṃ;</i> <b></b></a> <a data-uid="pli-tv-pvr2.2:116.3"><i>vuṭṭhāpite, āpatti pācittiyassa. #6</i> <b></b></a></p>
<p><a data-uid="pli-tv-pvr2.2:117.1" data-ref="sc102"><i>Paripuṇṇadvādasavassaṃ gihigataṃ dve vassāni chasu dhammesu sikkhitasikkhaṃ saṃghena asammataṃ vuṭṭhāpentī dve āpattiyo āpajjati.</i> <b></b></a> <a data-uid="pli-tv-pvr2.2:117.2"><i>Vuṭṭhāpeti, payoge dukkaṭaṃ;</i> <b></b></a> <a data-uid="pli-tv-pvr2.2:117.3"><i>vuṭṭhāpite, āpatti pācittiyassa. #7</i> <b></b></a></p>
<p><a data-uid="pli-tv-pvr2.2:118.1" data-ref="sc103"><i>Sahajīviniṃ vuṭṭhāpetvā dve vassāni neva anuggaṇhantī nānuggaṇhāpentī ekaṃ āpattiṃ āpajjati.</i> <b></b></a> <a data-uid="pli-tv-pvr2.2:118.2"><i>Pācittiyaṃ. #8</i> <b></b></a></p>
<p><a data-uid="pli-tv-pvr2.2:119.1" data-ref="sc104"><i>Vuṭṭhāpitaṃ pavattiniṃ dve vassāni nānubandhantī ekaṃ āpattiṃ āpajjati.</i> <b></b></a> <a data-uid="pli-tv-pvr2.2:119.2"><i>Pācittiyaṃ. #9</i> <b></b></a></p>
<p><a data-uid="pli-tv-pvr2.2:120.1" data-ref="sc105"><i>Sahajīviniṃ vuṭṭhāpetvā neva vūpakāsentī na vūpakāsāpentī ekaṃ āpattiṃ āpajjati.</i> <b></b></a> <a data-uid="pli-tv-pvr2.2:120.2"><i>Pācittiyaṃ. #10</i> <b></b></a></p>
<p class="endvagga"><a data-uid="pli-tv-pvr2.2:121.1" data-ref="sc106" data-var="Gabbhinivaggo → gabbhinīvaggo (bj, s1-3, pts1)"><i>Gabbhinivaggo sattamo.</i> <b></b></a></p>
<h3><a data-uid="pli-tv-pvr2.2:122.1"><i>4.8. Kumāribhūtavagga</i> <b></b></a></h3>
<p><a data-uid="pli-tv-pvr2.2:123.1" data-ref="sc107"><i>Ūnavīsativassaṃ kumāribhūtaṃ vuṭṭhāpentī dve āpattiyo āpajjati.</i> <b></b></a> <a data-uid="pli-tv-pvr2.2:123.2"><i>Vuṭṭhāpeti, payoge dukkaṭaṃ;</i> <b></b></a> <a data-uid="pli-tv-pvr2.2:123.3"><i>vuṭṭhāpite, āpatti pācittiyassa. #1</i> <b></b></a></p>
<p><a data-uid="pli-tv-pvr2.2:124.1" data-ref="sc108"><i>Paripuṇṇavīsativassaṃ kumāribhūtaṃ dve vassāni chasu dhammesu asikkhitasikkhaṃ vuṭṭhāpentī dve āpattiyo āpajjati.</i> <b></b></a> <a data-uid="pli-tv-pvr2.2:124.2"><i>Vuṭṭhāpeti, payoge dukkaṭaṃ;</i> <b></b></a> <a data-uid="pli-tv-pvr2.2:124.3"><i>vuṭṭhāpite, āpatti pācittiyassa. #2</i> <b></b></a></p>
<p><a data-uid="pli-tv-pvr2.2:125.1" data-ref="sc109"><i>Paripuṇṇavīsativassaṃ kumāribhūtaṃ dve vassāni chasu dhammesu sikkhitasikkhaṃ saṃghena asammataṃ vuṭṭhāpentī dve āpattiyo āpajjati.</i> <b></b></a> <a data-uid="pli-tv-pvr2.2:125.2"><i>Vuṭṭhāpeti, payoge dukkaṭaṃ;</i> <b></b></a> <a data-uid="pli-tv-pvr2.2:125.3"><i>vuṭṭhāpite, āpatti pācittiyassa. #3</i> <b></b></a></p>
<p><a data-uid="pli-tv-pvr2.2:126.1" data-ref="sc110"><i>Ūnadvādasavassā vuṭṭhāpentī dve āpattiyo āpajjati.</i> <b></b></a> <a data-uid="pli-tv-pvr2.2:126.2"><i>Vuṭṭhāpeti, payoge dukkaṭaṃ;</i> <b></b></a> <a data-uid="pli-tv-pvr2.2:126.3"><i>vuṭṭhāpite, āpatti pācittiyassa. #4</i> <b></b></a></p>
<p><a data-uid="pli-tv-pvr2.2:127.1" data-ref="sc111"><i>Paripuṇṇadvādasavassā saṃghena asammatā vuṭṭhāpentī dve āpattiyo āpajjati.</i> <b></b></a> <a data-uid="pli-tv-pvr2.2:127.2"><i>Vuṭṭhāpeti, payoge dukkaṭaṃ;</i> <b></b></a> <a data-uid="pli-tv-pvr2.2:127.3"><i>vuṭṭhāpite, āpatti pācittiyassa. #5</i> <b></b></a></p>
<p><a data-uid="pli-tv-pvr2.2:128.1" data-ref="sc112"><i>“Alaṃ tāva te, ayye, vuṭṭhāpitenā”ti vuccamānā “sādhū”ti paṭissuṇitvā pacchā khīyanadhammaṃ āpajjantī dve āpattiyo āpajjati.</i> <b></b></a> <a data-uid="pli-tv-pvr2.2:128.2"><i>Khiyyati, payoge dukkaṭaṃ;</i> <b></b></a> <a data-uid="pli-tv-pvr2.2:128.3"><i>khiyyite, āpatti pācittiyassa. #6</i> <b></b></a></p>
<p><a data-uid="pli-tv-pvr2.2:129.1" data-ref="sc113"><i>Sikkhamānaṃ—</i> <b></b></a> <a data-uid="pli-tv-pvr2.2:129.2"><i>“sace me tvaṃ, ayye, cīvaraṃ dassasi, evāhaṃ taṃ vuṭṭhāpessāmī”ti vatvā neva vuṭṭhāpentī na vuṭṭhāpanāya ussukkaṃ karontī ekaṃ āpattiṃ āpajjati.</i> <b></b></a> <a data-uid="pli-tv-pvr2.2:129.3"><i>Pācittiyaṃ. #7</i> <b></b></a></p>
<p><a data-uid="pli-tv-pvr2.2:130.1" data-ref="sc114, pts-vp-pli5.79"><i>Sikkhamānaṃ—</i> <b></b></a> <a data-uid="pli-tv-pvr2.2:130.2"><i>“sace maṃ tvaṃ, ayye, dve vassāni anubandhissasi, evāhaṃ taṃ vuṭṭhāpessāmī”ti vatvā neva vuṭṭhāpentī na vuṭṭhāpanāya ussukkaṃ karontī ekaṃ āpattiṃ āpajjati.</i> <b></b></a> <a data-uid="pli-tv-pvr2.2:130.3"><i>Pācittiyaṃ. #8</i> <b></b></a></p>
<p><a data-uid="pli-tv-pvr2.2:131.1" data-ref="sc115"><i>Purisasaṃsaṭṭhaṃ kumārakasaṃsaṭṭhaṃ caṇḍiṃ sokāvāsaṃ sikkhamānaṃ vuṭṭhāpentī dve āpattiyo āpajjati.</i> <b></b></a> <a data-uid="pli-tv-pvr2.2:131.2"><i>Vuṭṭhāpeti, payoge dukkaṭaṃ;</i> <b></b></a> <a data-uid="pli-tv-pvr2.2:131.3"><i>vuṭṭhāpite, āpatti pācittiyassa. #9</i> <b></b></a></p>
<p><a data-uid="pli-tv-pvr2.2:132.1" data-ref="sc116"><i>Mātāpitūhi vā sāmikena vā ananuññātaṃ sikkhamānaṃ vuṭṭhāpentī dve āpattiyo āpajjati.</i> <b></b></a> <a data-uid="pli-tv-pvr2.2:132.2"><i>Vuṭṭhāpeti, payoge dukkaṭaṃ;</i> <b></b></a> <a data-uid="pli-tv-pvr2.2:132.3"><i>vuṭṭhāpite, āpatti pācittiyassa. #10</i> <b></b></a></p>
<p><a data-uid="pli-tv-pvr2.2:133.1" data-ref="sc117"><i>Pārivāsikachandadānena sikkhamānaṃ vuṭṭhāpentī dve āpattiyo āpajjati.</i> <b></b></a> <a data-uid="pli-tv-pvr2.2:133.2"><i>Vuṭṭhāpeti, payoge dukkaṭaṃ;</i> <b></b></a> <a data-uid="pli-tv-pvr2.2:133.3"><i>vuṭṭhāpite, āpatti pācittiyassa. #11</i> <b></b></a></p>
<p><a data-uid="pli-tv-pvr2.2:134.1" data-ref="sc118"><i>Anuvassaṃ vuṭṭhāpentī dve āpattiyo āpajjati.</i> <b></b></a> <a data-uid="pli-tv-pvr2.2:134.2"><i>Vuṭṭhāpeti, payoge dukkaṭaṃ;</i> <b></b></a> <a data-uid="pli-tv-pvr2.2:134.3"><i>vuṭṭhāpite, āpatti pācittiyassa. #12</i> <b></b></a></p>
<p><a data-uid="pli-tv-pvr2.2:135.1" data-ref="sc119"><i>Ekaṃ vassaṃ dve vuṭṭhāpentī dve āpattiyo āpajjati.</i> <b></b></a> <a data-uid="pli-tv-pvr2.2:135.2"><i>Vuṭṭhāpeti, payoge dukkaṭaṃ;</i> <b></b></a> <a data-uid="pli-tv-pvr2.2:135.3"><i>vuṭṭhāpite, āpatti pācittiyassa. #13</i> <b></b></a></p>
<p class="endvagga"><a data-uid="pli-tv-pvr2.2:136.1" data-ref="sc120" data-var="Kumāribhūtavaggo → kumārībhūtavaggo (bj, s1-3)"><i>Kumāribhūtavaggo aṭṭhamo.</i> <b></b></a></p>
<h3><a data-uid="pli-tv-pvr2.2:137.1"><i>4.9. Chattupāhanavagga</i> <b></b></a></h3>
<p><a data-uid="pli-tv-pvr2.2:138.1" data-ref="sc121"><i>Chattupāhanaṃ dhārentī dve āpattiyo āpajjati.</i> <b></b></a> <a data-uid="pli-tv-pvr2.2:138.2"><i>Dhāreti, payoge dukkaṭaṃ;</i> <b></b></a> <a data-uid="pli-tv-pvr2.2:138.3"><i>dhārite, āpatti pācittiyassa. #1</i> <b></b></a></p>
<p><a data-uid="pli-tv-pvr2.2:139.1" data-ref="sc122"><i>Yānena yāyantī dve āpattiyo āpajjati.</i> <b></b></a> <a data-uid="pli-tv-pvr2.2:139.2"><i>Yāyati, payoge dukkaṭaṃ;</i> <b></b></a> <a data-uid="pli-tv-pvr2.2:139.3"><i>yāyite, āpatti pācittiyassa. #2</i> <b></b></a></p>
<p><a data-uid="pli-tv-pvr2.2:140.1" data-ref="sc123"><i>Saṅghāṇiṃ dhārentī dve āpattiyo āpajjati.</i> <b></b></a> <a data-uid="pli-tv-pvr2.2:140.2"><i>Dhāreti, payoge dukkaṭaṃ;</i> <b></b></a> <a data-uid="pli-tv-pvr2.2:140.3"><i>dhārite, āpatti pācittiyassa. #3</i> <b></b></a></p>
<p><a data-uid="pli-tv-pvr2.2:141.1" data-ref="sc124"><i>Itthālaṅkāraṃ dhārentī dve āpattiyo āpajjati.</i> <b></b></a> <a data-uid="pli-tv-pvr2.2:141.2"><i>Dhāreti, payoge dukkaṭaṃ;</i> <b></b></a> <a data-uid="pli-tv-pvr2.2:141.3"><i>dhārite, āpatti pācittiyassa. #4</i> <b></b></a></p>
<p><a data-uid="pli-tv-pvr2.2:142.1" data-ref="sc125"><i>Gandhavaṇṇakena nahāyantī dve āpattiyo āpajjati.</i> <b></b></a> <a data-uid="pli-tv-pvr2.2:142.2"><i>Nahāyati, payoge dukkaṭaṃ;</i> <b></b></a> <a data-uid="pli-tv-pvr2.2:142.3"><i>nahānapariyosāne, āpatti pācittiyassa. #5</i> <b></b></a></p>
<p><a data-uid="pli-tv-pvr2.2:143.1" data-ref="sc126"><i>Vāsitakena piññākena nahāyantī dve āpattiyo āpajjati.</i> <b></b></a> <a data-uid="pli-tv-pvr2.2:143.2"><i>Nahāyati, payoge dukkaṭaṃ;</i> <b></b></a> <a data-uid="pli-tv-pvr2.2:143.3"><i>nahānapariyosāne, āpatti pācittiyassa. #6</i> <b></b></a></p>
<p><a data-uid="pli-tv-pvr2.2:144.1" data-ref="sc127"><i>Bhikkhuniyā ummaddāpentī parimaddāpentī dve āpattiyo āpajjati.</i> <b></b></a> <a data-uid="pli-tv-pvr2.2:144.2"><i>Ummaddāpeti, payoge dukkaṭaṃ;</i> <b></b></a> <a data-uid="pli-tv-pvr2.2:144.3"><i>ummaddite, āpatti pācittiyassa. #7</i> <b></b></a></p>
<p><a data-uid="pli-tv-pvr2.2:145.1" data-ref="sc128"><i>Sikkhamānāya ummaddāpentī parimaddāpentī dve āpattiyo āpajjati.</i> <b></b></a> <a data-uid="pli-tv-pvr2.2:145.2"><i>Ummaddāpeti, payoge dukkaṭaṃ;</i> <b></b></a> <a data-uid="pli-tv-pvr2.2:145.3"><i>ummaddite, āpatti pācittiyassa. #8</i> <b></b></a></p>
<p><a data-uid="pli-tv-pvr2.2:146.1" data-ref="sc129"><i>Sāmaṇeriyā ummaddāpentī parimaddāpentī dve āpattiyo āpajjati.</i> <b></b></a> <a data-uid="pli-tv-pvr2.2:146.2"><i>Ummaddāpeti, payoge dukkaṭaṃ;</i> <b></b></a> <a data-uid="pli-tv-pvr2.2:146.3"><i>ummaddite, āpatti pācittiyassa. #9</i> <b></b></a></p>
<p><a data-uid="pli-tv-pvr2.2:147.1" data-ref="sc130"><i>Gihiniyā ummaddāpentī parimaddāpentī dve āpattiyo āpajjati.</i> <b></b></a> <a data-uid="pli-tv-pvr2.2:147.2"><i>Ummaddāpeti, payoge dukkaṭaṃ;</i> <b></b></a> <a data-uid="pli-tv-pvr2.2:147.3"><i>ummaddite, āpatti pācittiyassa. #10</i> <b></b></a></p>
<p><a data-uid="pli-tv-pvr2.2:148.1" data-ref="sc131"><i>Bhikkhussa purato anāpucchā āsane nisīdantī dve āpattiyo āpajjati.</i> <b></b></a> <a data-uid="pli-tv-pvr2.2:148.2"><i>Nisīdati, payoge dukkaṭaṃ;</i> <b></b></a> <a data-uid="pli-tv-pvr2.2:148.3"><i>nisinne, āpatti pācittiyassa. #11</i> <b></b></a></p>
<p><a data-uid="pli-tv-pvr2.2:149.1" data-ref="sc132"><i>Anokāsakataṃ bhikkhuṃ pañhaṃ pucchantī dve āpattiyo āpajjati.</i> <b></b></a> <a data-uid="pli-tv-pvr2.2:149.2"><i>Pucchati, payoge dukkaṭaṃ;</i> <b></b></a> <a data-uid="pli-tv-pvr2.2:149.3"><i>pucchite, āpatti pācittiyassa. #12</i> <b></b></a></p>
<p><a data-uid="pli-tv-pvr2.2:150.1" data-ref="sc133"><i>Asaṅkaccikā gāmaṃ pavisantī dve āpattiyo āpajjati.</i> <b></b></a> <a data-uid="pli-tv-pvr2.2:150.2"><i>Paṭhamaṃ pādaṃ parikkhepaṃ atikkāmeti, āpatti dukkaṭassa;</i> <b></b></a> <a data-uid="pli-tv-pvr2.2:150.3"><i>dutiyaṃ pādaṃ atikkāmeti, āpatti pācittiyassa. #13</i> <b></b></a></p>
<p class="endvagga"><a data-uid="pli-tv-pvr2.2:151.1" data-ref="sc134"><i>Chattupāhanavaggo navamo.</i> <b></b></a><br>
<a data-uid="pli-tv-pvr2.2:151.2" data-var="Khuddakaṃ niṭṭhitaṃ → navavaggakhuddakā niṭṭhitā (bj); navavaggā khuddakā niṭṭhitā (s1-3)"><i>Khuddakaṃ niṭṭhitaṃ.</i> <b></b></a></p>
<h2><a data-uid="pli-tv-pvr2.2:152.1"><i>5. Pāṭidesanīyakaṇḍa</i> <b></b></a></h2>
<p><a data-uid="pli-tv-pvr2.2:153.1" data-ref="sc135"><i>Sappiṃ viññāpetvā bhuñjantī dve āpattiyo āpajjati.</i> <b></b></a> <a data-uid="pli-tv-pvr2.2:153.2" data-var="paṭiggaṇhāti → paṭigaṇhāti (bj, pts1)"><i>Bhuñjissāmīti paṭiggaṇhāti, āpatti dukkaṭassa;</i> <b></b></a> <a data-uid="pli-tv-pvr2.2:153.3"><i>ajjhohāre ajjhohāre āpatti pāṭidesanīyassa. #1</i> <b></b></a></p>
<p><a data-uid="pli-tv-pvr2.2:154.1" data-ref="sc136"><i>Telaṃ viññāpetvā bhuñjantī dve āpattiyo āpajjati.</i> <b></b></a> <a data-uid="pli-tv-pvr2.2:154.2"><i>Bhuñjissāmīti paṭiggaṇhāti, āpatti dukkaṭassa;</i> <b></b></a> <a data-uid="pli-tv-pvr2.2:154.3"><i>ajjhohāre ajjhohāre āpatti pāṭidesanīyassa. #2</i> <b></b></a></p>
<p><a data-uid="pli-tv-pvr2.2:155.1" data-ref="sc137"><i>Madhuṃ viññāpetvā bhuñjantī dve āpattiyo āpajjati.</i> <b></b></a> <a data-uid="pli-tv-pvr2.2:155.2"><i>Bhuñjissāmīti paṭiggaṇhāti, āpatti dukkaṭassa;</i> <b></b></a> <a data-uid="pli-tv-pvr2.2:155.3"><i>ajjhohāre ajjhohāre āpatti pāṭidesanīyassa. #3</i> <b></b></a></p>
<p><a data-uid="pli-tv-pvr2.2:156.1" data-ref="sc138"><i>Phāṇitaṃ viññāpetvā bhuñjantī dve āpattiyo āpajjati.</i> <b></b></a> <a data-uid="pli-tv-pvr2.2:156.2"><i>Bhuñjissāmīti paṭiggaṇhāti, āpatti dukkaṭassa;</i> <b></b></a> <a data-uid="pli-tv-pvr2.2:156.3"><i>ajjhohāre ajjhohāre āpatti pāṭidesanīyassa. #4</i> <b></b></a></p>
<p><a data-uid="pli-tv-pvr2.2:157.1" data-ref="sc139"><i>Macchaṃ viññāpetvā bhuñjantī dve āpattiyo āpajjati.</i> <b></b></a> <a data-uid="pli-tv-pvr2.2:157.2"><i>Bhuñjissāmīti paṭiggaṇhāti, āpatti dukkaṭassa;</i> <b></b></a> <a data-uid="pli-tv-pvr2.2:157.3"><i>ajjhohāre ajjhohāre āpatti pāṭidesanīyassa. #5</i> <b></b></a></p>
<p><a data-uid="pli-tv-pvr2.2:158.1" data-ref="sc140"><i>Maṃsaṃ viññāpetvā bhuñjantī dve āpattiyo āpajjati.</i> <b></b></a> <a data-uid="pli-tv-pvr2.2:158.2"><i>Bhuñjissāmīti paṭiggaṇhāti, āpatti dukkaṭassa;</i> <b></b></a> <a data-uid="pli-tv-pvr2.2:158.3"><i>ajjhohāre ajjhohāre āpatti pāṭidesanīyassa. #6</i> <b></b></a></p>
<p><a data-uid="pli-tv-pvr2.2:159.1" data-ref="sc141"><i>Khīraṃ viññāpetvā bhuñjantī dve āpattiyo āpajjati.</i> <b></b></a> <a data-uid="pli-tv-pvr2.2:159.2"><i>Bhuñjissāmīti paṭiggaṇhāti, āpatti dukkaṭassa;</i> <b></b></a> <a data-uid="pli-tv-pvr2.2:159.3"><i>ajjhohāre ajjhohāre āpatti pāṭidesanīyassa. #7</i> <b></b></a></p>
<p><a data-uid="pli-tv-pvr2.2:160.1" data-ref="sc142"><i>Dadhiṃ viññāpetvā bhuñjantī dve āpattiyo āpajjati.</i> <b></b></a> <a data-uid="pli-tv-pvr2.2:160.2"><i>Bhuñjissāmīti paṭiggaṇhāti, āpatti dukkaṭassa;</i> <b></b></a> <a data-uid="pli-tv-pvr2.2:160.3"><i>ajjhohāre ajjhohāre āpatti pāṭidesanīyassa. #8</i> <b></b></a></p>
<p class="end"><a data-uid="pli-tv-pvr2.2:161.1" data-ref="sc143"><i>Aṭṭha pāṭidesanīyā niṭṭhitā.</i> <b></b></a></p>
<p class="endsutta"><a data-uid="pli-tv-pvr2.2:161.2"><i>Katāpattivāro niṭṭhito dutiyo.</i> <b></b></a></p>
</body>
</html>
