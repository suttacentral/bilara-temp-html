<!DOCTYPE html>
<html>
<head>
<title></title>
<meta charset="utf-8">
<link rel="stylesheet" type="text/css" href="../../../../style.css">
</head>
<body>
<header>
<p class="division"><a data-uid="pli-tv-pvr9:1.1"><i>Parivāra</i> <b></b></a></p>
<h1><a data-uid="pli-tv-pvr9:2.1"><i>9. Atthavasapakaraṇa</i> <b></b></a></h1>
</header>
<p><a data-uid="pli-tv-pvr9:3.1" data-ref="sc1"><i>Dasa atthavase paṭicca tathāgatena sāvakānaṃ sikkhāpadaṃ paññattaṃ—</i> <b></b></a> <a data-uid="pli-tv-pvr9:3.2"><i>saṃghasuṭṭhutāya, saṃghaphāsutāya, dummaṅkūnaṃ puggalānaṃ niggahāya, pesalānaṃ bhikkhūnaṃ phāsuvihārāya, diṭṭhadhammikānaṃ āsavānaṃ saṃvarāya, samparāyikānaṃ āsavānaṃ paṭighātāya, appasannānaṃ pasādāya, pasannānaṃ bhiyyobhāvāya, saddhammaṭṭhitiyā vinayānuggahāya.</i> <b></b></a></p>
<p><a data-uid="pli-tv-pvr9:4.1" data-ref="sc2"><i>Yaṃ saṃghasuṭṭhu taṃ saṃghaphāsu.</i> <b></b></a> <a data-uid="pli-tv-pvr9:4.2"><i>Yaṃ saṃghaphāsu taṃ dummaṅkūnaṃ puggalānaṃ niggahāya.</i> <b></b></a> <a data-uid="pli-tv-pvr9:4.3"><i>Yaṃ dummaṅkūnaṃ puggalānaṃ niggahāya taṃ pesalānaṃ bhikkhūnaṃ phāsuvihārāya.</i> <b></b></a> <a data-uid="pli-tv-pvr9:4.4"><i>Yaṃ pesalānaṃ bhikkhūnaṃ phāsuvihārāya taṃ diṭṭhadhammikānaṃ āsavānaṃ saṃvarāya.</i> <b></b></a> <a data-uid="pli-tv-pvr9:4.5"><i>Yaṃ diṭṭhadhammikānaṃ āsavānaṃ saṃvarāya taṃ samparāyikānaṃ āsavānaṃ paṭighātāya.</i> <b></b></a> <a data-uid="pli-tv-pvr9:4.6"><i>Yaṃ samparāyikānaṃ āsavānaṃ paṭighātāya taṃ appasannānaṃ pasādāya.</i> <b></b></a> <a data-uid="pli-tv-pvr9:4.7"><i>Yaṃ appasannānaṃ pasādāya taṃ pasannānaṃ bhiyyobhāvāya.</i> <b></b></a> <a data-uid="pli-tv-pvr9:4.8"><i>Yaṃ pasannānaṃ bhiyyobhāvāya taṃ saddhammaṭṭhitiyā.</i> <b></b></a> <a data-uid="pli-tv-pvr9:4.9"><i>Yaṃ saddhammaṭṭhitiyā taṃ vinayānuggahāya.</i> <b></b></a></p>
<p><a data-uid="pli-tv-pvr9:5.1" data-ref="sc3"><i>Yaṃ saṃghasuṭṭhu taṃ saṃghaphāsu.</i> <b></b></a> <a data-uid="pli-tv-pvr9:5.2"><i>Yaṃ saṃghasuṭṭhu taṃ dummaṅkūnaṃ puggalānaṃ niggahāya.</i> <b></b></a> <a data-uid="pli-tv-pvr9:5.3"><i>Yaṃ saṃghasuṭṭhu taṃ pesalānaṃ bhikkhūnaṃ phāsuvihārāya.</i> <b></b></a> <a data-uid="pli-tv-pvr9:5.4"><i>Yaṃ saṃghasuṭṭhu taṃ diṭṭhadhammikānaṃ āsavānaṃ saṃvarāya.</i> <b></b></a> <a data-uid="pli-tv-pvr9:5.5"><i>Yaṃ saṃghasuṭṭhu taṃ samparāyikānaṃ āsavānaṃ paṭighātāya.</i> <b></b></a> <a data-uid="pli-tv-pvr9:5.6"><i>Yaṃ saṃghasuṭṭhu taṃ appasannānaṃ pasādāya.</i> <b></b></a> <a data-uid="pli-tv-pvr9:5.7"><i>Yaṃ saṃghasuṭṭhu taṃ pasannānaṃ bhiyyobhāvāya.</i> <b></b></a> <a data-uid="pli-tv-pvr9:5.8"><i>Yaṃ saṃghasuṭṭhu taṃ saddhammaṭṭhitiyā.</i> <b></b></a> <a data-uid="pli-tv-pvr9:5.9"><i>Yaṃ saṃghasuṭṭhu taṃ vinayānuggahāya.</i> <b></b></a></p>
<p><a data-uid="pli-tv-pvr9:6.1" data-ref="sc4"><i>Yaṃ saṃghaphāsu taṃ dummaṅkūnaṃ puggalānaṃ niggahāya.</i> <b></b></a> <a data-uid="pli-tv-pvr9:6.2"><i>Yaṃ saṃghaphāsu taṃ pesalānaṃ bhikkhūnaṃ phāsuvihārāya.</i> <b></b></a> <a data-uid="pli-tv-pvr9:6.3"><i>Yaṃ saṃghaphāsu taṃ diṭṭhadhammikānaṃ āsavānaṃ saṃvarāya.</i> <b></b></a> <a data-uid="pli-tv-pvr9:6.4"><i>Yaṃ saṃghaphāsu taṃ samparāyikānaṃ āsavānaṃ paṭighātāya.</i> <b></b></a> <a data-uid="pli-tv-pvr9:6.5"><i>Yaṃ saṃghaphāsu taṃ appasannānaṃ pasādāya.</i> <b></b></a> <a data-uid="pli-tv-pvr9:6.6"><i>Yaṃ saṃghaphāsu taṃ pasannānaṃ bhiyyobhāvāya.</i> <b></b></a> <a data-uid="pli-tv-pvr9:6.7"><i>Yaṃ saṃghaphāsu taṃ saddhammaṭṭhitiyā.</i> <b></b></a> <a data-uid="pli-tv-pvr9:6.8"><i>Yaṃ saṃghaphāsu taṃ vinayānuggahāya.</i> <b></b></a> <a data-uid="pli-tv-pvr9:6.9"><i>Yaṃ saṃghaphāsu taṃ saṃghasuṭṭhu.</i> <b></b></a></p>
<p><a data-uid="pli-tv-pvr9:7.1" data-ref="sc5"><i>Yaṃ dummaṅkūnaṃ puggalānaṃ niggahāya … pe …</i> <b></b></a> <a data-uid="pli-tv-pvr9:7.2"><i>yaṃ pesalānaṃ bhikkhūnaṃ phāsuvihārāya …</i> <b></b></a> <a data-uid="pli-tv-pvr9:7.3"><i>yaṃ diṭṭhadhammikānaṃ āsavānaṃ saṃvarāya …</i> <b></b></a> <a data-uid="pli-tv-pvr9:7.4"><i>yaṃ samparāyikānaṃ āsavānaṃ paṭighātāya …</i> <b></b></a> <a data-uid="pli-tv-pvr9:7.5"><i>yaṃ appasannānaṃ pasādāya …</i> <b></b></a> <a data-uid="pli-tv-pvr9:7.6"><i>yaṃ pasannānaṃ bhiyyobhāvāya …</i> <b></b></a> <a data-uid="pli-tv-pvr9:7.7"><i>yaṃ saddhammaṭṭhitiyā …</i> <b></b></a> <a data-uid="pli-tv-pvr9:7.8"><i>yaṃ vinayānuggahāya taṃ saṃghasuṭṭhu.</i> <b></b></a> <a data-uid="pli-tv-pvr9:7.9"><i>Yaṃ vinayānuggahāya taṃ saṃghaphāsu.</i> <b></b></a> <a data-uid="pli-tv-pvr9:7.10"><i>Yaṃ vinayānuggahāya taṃ dummaṅkūnaṃ puggalānaṃ niggahāya.</i> <b></b></a> <a data-uid="pli-tv-pvr9:7.11"><i>Yaṃ vinayānuggahāya taṃ pesalānaṃ bhikkhūnaṃ phāsuvihārāya.</i> <b></b></a> <a data-uid="pli-tv-pvr9:7.12"><i>Yaṃ vinayānuggahāya taṃ diṭṭhadhammikānaṃ āsavānaṃ saṃvarāya.</i> <b></b></a> <a data-uid="pli-tv-pvr9:7.13"><i>Yaṃ vinayānuggahāya taṃ samparāyikānaṃ āsavānaṃ paṭighātāya.</i> <b></b></a> <a data-uid="pli-tv-pvr9:7.14"><i>Yaṃ vinayānuggahāya taṃ appasannānaṃ pasādāya.</i> <b></b></a> <a data-uid="pli-tv-pvr9:7.15"><i>Yaṃ vinayānuggahāya taṃ pasannānaṃ bhiyyobhāvāya.</i> <b></b></a> <a data-uid="pli-tv-pvr9:7.16"><i>Yaṃ vinayānuggahāya taṃ saddhammaṭṭhitiyāti.</i> <b></b></a></p>
<blockquote class="gatha">
<p><a data-uid="pli-tv-pvr9:8.1" data-ref="sc6"><i>Atthasataṃ dhammasataṃ,</i> <b></b></a><br>
<a data-uid="pli-tv-pvr9:8.2"><i>dve ca niruttisatāni;</i> <b></b></a><br>
<a data-uid="pli-tv-pvr9:8.3"><i>Cattāri ñāṇasatāni,</i> <b></b></a><br>
<a data-uid="pli-tv-pvr9:8.4"><i>atthavase pakaraṇeti.</i> <b></b></a></p>
</blockquote>
<p class="endsutta"><a data-uid="pli-tv-pvr9:9.1" data-ref="sc7"><i>Atthavasapakaraṇaṃ niṭṭhitaṃ.</i> <b></b></a><br>
<a data-uid="pli-tv-pvr9:9.2"><i>Mahāvaggo niṭṭhito.</i> <b></b></a></p>
<section class="uddana">
<p><a data-uid="pli-tv-pvr9:10.1" data-ref="sc8"><i>Tassuddānaṃ</i> <b></b></a></p>
<blockquote class="gatha">
<p><a data-uid="pli-tv-pvr9:11.1" data-ref="sc9"><i>Paṭhamaṃ aṭṭhapucchāyaṃ,</i> <b></b></a><br>
<a data-uid="pli-tv-pvr9:11.2"><i>paccayesu punaṭṭha ca;</i> <b></b></a><br>
<a data-uid="pli-tv-pvr9:11.3"><i>Bhikkhūnaṃ soḷasa ete,</i> <b></b></a><br>
<a data-uid="pli-tv-pvr9:11.4"><i>bhikkhunīnañca soḷasa.</i> <b></b></a></p>
<p><a data-uid="pli-tv-pvr9:12.1" data-ref="sc10"><i>Peyyālaantarā bhedā,</i> <b></b></a><br>
<a data-uid="pli-tv-pvr9:12.2"><i>ekuttarikameva ca;</i> <b></b></a><br>
<a data-uid="pli-tv-pvr9:12.3"><i>Pavāraṇatthavasikā,</i> <b></b></a><br>
<a data-uid="pli-tv-pvr9:12.4"><i>mahāvaggassa saṅgahoti.</i> <b></b></a></p>
</blockquote>
</section>
<p class="end"><a data-uid="pli-tv-pvr9:13.1" data-ref="sc11"><i>Atthavasapakaraṇaṃ niṭṭhitaṃ.</i> <b></b></a></p>
</body>
</html>
